{"id": 614, "text": "\"Vuordemeahttun gudni\" – Ailu Valle ii máhttán oba govahallatge stáhtas dovddastusa bargosas.  Ailu Valle njuorrasii, go válddii vuostá mánáidkultuvrra stáhtabálkkašumi bearjadaga 29.11.2019 Helssegis. Dát lea gal stuorra gudni, govvida dovdduidis rap-musihkkár Ailu Valle, guhte ii máhttán oba govahallatge oažžut stáhtas dovddastusa bargosas. 34-jahkásaš rap-musihkkárii geigejuvvui bearjadaga Helssegis dán jagáš mánáidkultuvrra stáhtabálkkašupmi. Bálkkašumi juolludii Vallei dáidaga ovddidanguovddáš Taike. Taike mielas stáhtabálkkašupmi gullá Ailu Vallei, daningo son lea doaibman buorre ovdamearkan mánáide ja nuoraide das, ahte dáidaga sáhttá bargat iežas vugiin makkár beare kultuvrralaš dahje gielalaš duogážiin. Taike ákkastallá, ahte Valle nanne dáidagiinnis unnitlogugielat mánáid ja nuoraid identitehta, daningo juohkehaččas lea riekti dáidagii iežas gillii. Vuollegas dovdu devddii Ailu Valle miela, go son oaččui dieđu bálkkašumis. Son dadjá, ahte ii leat bargan moge dan guvlui, ahte vuorddášii barggustis dovddastusaid. Dovddastus ligge miela, daningo dat addui barggus, mii lea sutnje lahka váimmu. – Munnje lea dehálaš, ahte bálkkašupmi juhkkojuvvo sápmelaš dáiddárii. Mun hálidan ráppet sámegillii, go hálidan iežan oasil bargat dan ovdii, ahte sámemánát ja -nuorat ožžot rikkis giela. Ailu Valle mielas lea dehálaš movttiidahttit mánáid ja nuoraid geavahit sámegiela. Rap lea sutnje ovttalágan giellaealáskahttima bargoneavvu. – Nuoraide sáhttá leat ovdagovvan das, ahte sámegillii ráppemiin sáhttá menestuvvat. Dat lea munnje dakkár ovddasvástádus ja danin mun lean ilolaš das, ahte mu bargu lea fuomášuvvon maiddái stáhta beales, son smiehttá. Valle lea dan oaivilis, ahte sámeservoša ovdii galgá rahčat ja danin son barga namalassii sámegillii. Sámegiela ovddideapmi lea su mielas sápmelaččaid hárduid alde, iige giige eará dan bargga sápmelaččaid ovddas. Ailu Valle ii goittotge ráppe sámegillii eisige dušše ovddasvástádusa dihte. – Sámegiella lea munnje dehálaš ášši. Dat lea dat, mainna mun halidan bargat. Hálida viiddidit bargomáhtus. Ailu Valle lea almmustahttán golbma skearru, main ođđasamosa, Viidon sieiddit, dán jagi. Sámeeatnama lassin artista lea johtán dáidagiinnis miehtá máilmmi. Ailu Valle ráppe eanaš davvisámegillii, muhto muhtun veardde maiddái suoma- ja eaŋgasgillii. Bargu sámegielain joatkašuvvá dás duohkoge. Aiddo dál Valle lea bargamin Koneen Säätiö ruhtadan prošeavttas, mas leat mielde dáiddárat ja dutkit. Prošeavttas Valle dutká earret eará ovttas anárašgielat ráppejeaddji Mikkal Morottajain, Amociin, mo davvisáme- ja anárašgiella čudjet oktii. Rap-musihka lassin Ailu Valle leamaš mielde jorgaleamen lyrihkaid Disney Jikŋon II -filbmii. Seammalágan bargguid son sávašii beassat bargat boahtteáiggisge. – Seammas mun beasašin viiddidit iežan bargomáhtu, jurddaša Valle. Stáhta dáiddadoaibmagottit juhket stáhtabálkkašumiid jahkásaččat. Dán vuoro juolludedje oktiibuot 14 bálkkašumi. Buot juolludemiid sáhtát lohkat dán artihkkalis. Mánáidkultuvrra stáhtabálkkašupmi lea stáhtabálkkašumiin buot stuorámus, 30 000 euro. Dan leaba árat ožžon sápmelaš dáiddárat Merja Aletta Ranttila (1993) ja Inger-Mari Aikio (2015).", "meta": {}, "annotation_approver": null, "labels": [[25, 35, "PER"], [191, 200, "LOC"], [95, 105, "PER"], [262, 272, "PER"], [396, 405, "LOC"], [472, 478, "PER"], [504, 509, "ORG"], [511, 516, "ORG"], [548, 559, "PER"], [722, 727, "ORG"], [745, 750, "PER"], [896, 906, "PER"], [1306, 1316, "PER"], [1667, 1672, "PER"], [1880, 1890, "PER"], [2065, 2075, "PER"], [2127, 2142, "MISC"], [2221, 2231, "PER"], [2387, 2400, "ORG"], [2368, 2373, "PER"], [2472, 2477, "PER"], [2529, 2547, "PER"], [2549, 2556, "PER"], [2621, 2631, "PER"], [2668, 2674, "ORG"], [2675, 2684, "MISC"], [2820, 2825, "PER"], [3115, 3136, "PER"], [3147, 3163, "PER"], [2989, 3022, "MISC"], [136, 168, "MISC"], [416, 449, "MISC"], [3069, 3073, "MISC"]]}
{"id": 617, "text": "Ailu Valle oažžu mánáidkultuvrra stáhtabálkkašumi. Mánáidkultuvrra stáhtabálkkašupmi lea buot stáhtabálkkašumiin stuorámus, 30 000 euro. Bálkkašupmi geigejuvvo Vallei bearjadaga Helssegis. Rap-musihkkár Ailu Vallei addojuvvo mánáidkultuvrra stáhtabálkkašupmi. 34-jahkásaš Valle ráppe davvisámegiela lassin suoma- ja eaŋgasgillii. Valle lea eret Ohcejoga Gámasmohkis, muhto orru dán áigge Anáris. Sámeeatnama lassin Ailu Valle lea johtán dáidagiinnis miehtá máilmmi. Valle lea almmustahttán golbma skearru, main ođđasamosa, Viidon sieiddit, dán jagi. Mánáidkultuvrra stáhtabálkkašumi leaba árat ožžon sápmelaš dáiddárat Merja Aletta Ranttila (1993) ja Inger-Mari Aikio (2015). \"Juohkehaččas lea riekti dáidagii iežas gillii\". Mánáidkultuvrra stáhtabálkkašupmi lea 30 000 euro ja dan vállje dáidaga ovddidanguovddáš Taike hoavda Paula Tuovinen. Bálkkašumi ákkastallet earret eará dainna, go rap-musihkas lea iežas sadji nuoraid máilmmis. Vaikko rap leage bivnnut buot ahkejoavkkuin, lea das earenoamáš mearkkašahtti rolla nuoraid eallimis. Nuoraidkultuvrras fas lea mearkkašupmi máná ja nuora bajásšaddamii. Muhtun nuoraide rap lea maid iežas vuohki čájehit áššiid, Taikes fuomášahttet. Dat sáhttá movttiidahttit nuoraid servodatlaš áššiide dahje fievrridit sin servodatlaš muitalusaid, bálkkašumi ákkastallamiin čuožžu. Ailu Valle musihkka lea máŋggakultuvrralaš. Su atnet buorre ovdamearkan mánáide ja nuoraide dan vejolašvuođas, ahte dáidaga sáhttá bargat iežas vugiin makkár beare kultuvrralaš dahje gielalaš duogážiin. Ákkastallamiin daddjo maiddái, ahte Valle bargu dáiddárin nanne unnitlogugielat mánáid ja nuoraid identitehta: juohkehaččas lea riekti dáidagii iežas gillii. Valle bálkkašupmi lea stáhtabálkkašumiin stuorámus. Stáhta dáiddadoaibmagottit juhket stáhtabálkkašumiid jahkásaččat. Dán vuoro juolludedje oktiibuot 14 bálkkašumi. Mánáidkultuvrra stáhtabálkkašupmi lea dain ruđalaččat stuorámus, 30 000 euro. Máŋggadáidaga bálkkašupmi lea 28 000 euro ja eará bálkkašumit 14 000 euro. Bálkkašumit geigejuvvojit bearjadaga beaivet Suoma álbmotoperas Helssegis. Bálkkašumiid juohká dieđa- ja kulturministtar Hanna Kosonen. Arkitektuvrra stáhtabálkkašupmi addojuvvui dán háve arkitekta Gretel Hemgårdii ja hábmema stáhtabálkkašupmi Korutaideyhdistys ry:i. Ealligovvajournalista Kalle Kinunnen oaččui ealligovvadáidaga bálkkašumi. Teahterbihttáčálli Heini Junkkaala ja dánsundáiddár Liisa Pentti oaččuiga ovdanbuktindáidagiid bálkkašumiid. Girjjálašvuođa stáhtabálkkašumi oaččuiga girječálli Eeva Kilpi ja diktačálli Cia Rinne. Musihka stáhtabálkkašumiid oaččuiga operalávlu Camilla Nylund ja musihkkár Paula Vesala. Visuálalaš dáidagiid bálkkašumiid fidnejedje govvadáiddár Jukka Korkeila, čuovgagovvadáiddár Tiina Itkonen ja mediadáidaga áššedovdi Perttu Rastas. Máŋggadáidaga stáhtabálkkašumi oaččui dáiddár Jenni-Juulia Wallinheimo-Heimonen.", "meta": {}, "annotation_approver": null, "labels": [[0, 10, "PER"], [160, 166, "PER"], [178, 187, "LOC"], [203, 214, "PER"], [330, 335, "PER"], [388, 394, "LOC"], [345, 353, "LOC"], [354, 365, "LOC"], [415, 425, "PER"], [466, 471, "PER"], [523, 538, "MISC"], [619, 640, "PER"], [651, 667, "PER"], [814, 819, "ORG"], [827, 841, "PER"], [1164, 1170, "ORG"], [1319, 1329, "PER"], [1558, 1563, "PER"], [1680, 1685, "PER"], [2119, 2132, "PER"], [2062, 2071, "LOC"], [2196, 2212, "PER"], [2288, 2302, "PER"], [2359, 2374, "PER"], [2392, 2404, "PER"], [2501, 2511, "PER"], [2526, 2535, "PER"], [2043, 2061, "ORG"], [2242, 2262, "ORG"], [2584, 2598, "PER"], [2612, 2624, "PER"], [2684, 2698, "PER"], [2719, 2732, "PER"], [2759, 2772, "PER"], [2820, 2853, "PER"], [51, 84, "MISC"], [550, 582, "MISC"], [725, 758, "MISC"], [1845, 1878, "MISC"], [1923, 1948, "MISC"], [2134, 2165, "MISC"], [2310, 2338, "MISC"], [2216, 2241, "MISC"], [17, 49, "MISC"], [225, 258, "MISC"], [2449, 2480, "MISC"], [2537, 2563, "MISC"], [2626, 2659, "MISC"], [2774, 2804, "MISC"], [131, 135, "MISC"], [1917, 1921, "MISC"], [1960, 1964, "MISC"], [1992, 1996, "MISC"]]}
{"id": 618, "text": "Gávcci ođđa sámemusihkkabihtá almmustuvve seamma beaivve – Jikŋon II -filmma musihkat guldalanláhkai. Lávlagiid lávlot filmma sámegielat jietnaneavttárat. Disney lea almmustahttán davvisámegielat Jikŋon II -filmma musihkaid musihkkačuojahanbálvalusas. Lávlagiid lávlot filmma sámegielat jietnaneavttárat. Musihkkačuojahanbálvalusas leat almmuhuvvon Eva Jeanette Iversena lávlun bihttá Gávnnat buot ja Elin Kristina Oskal lávlun guokte bihtá Buot áššit rievdda eai ja Daga de riekta fál. Dasa lassin musihkkačuojahanbálvalusas gávdnojit Ánndaris Rimpi lávlun Go rávásnuvan, Vegard Bjørsmo guokte lávlaga Boazu lea buoret go olmmoš ja Láhpposis nu, ja Marianne Pentha lávlun bihttá Čájet mat. Dán artihkkalis oainnát, gii neaktá guđege rolla Jikŋon II -filmmas.", "meta": {}, "annotation_approver": null, "labels": [[59, 68, "MISC"], [155, 161, "ORG"], [196, 205, "MISC"], [349, 370, "PER"], [385, 397, "MISC"], [401, 420, "PER"], [441, 463, "MISC"], [467, 485, "MISC"], [558, 571, "MISC"], [536, 550, "PER"], [573, 587, "PER"], [603, 629, "MISC"], [633, 645, "MISC"], [650, 665, "PER"], [680, 689, "MISC"], [740, 749, "MISC"]]}
{"id": 623, "text": "\"Ii\" ođđa sámediggeválggaide – Sámedikki stivra hilggui čavčča válgabohtosis dahkkon njulgengáibádusaid. Váidit ledje gáibidan sámediggeválggaid bohtosa gomiheami earret eará válgalogahallan- ja poastajienastanmoivvi dihte. Suoma Sámedikki stivra lea hilgon sámediggeválggain dahkkon njulgengáibádusaid. Sámediggi dieđihii áššis duorastaga beaivet. Čavčča sámediggeválggain dahkkojedje njeallje njulgengáibádusa. Váidit gáibidedje válgabohtosa gomiheami ja ođđa válggaid ordnema. Sámediggeválggat ordnejuvvojedje 2.–30.9. ja válgaboađus nannejuvvui 2.10. Válljejuvvon ođđa Sámediggi jagiide 2020–2023 álggaha nappo doaimmastis dego plána leige, ortniiduvvančoahkkimis álgojagi 2020. Ákkastallamat eai deavdán lága gáibádusaid. Sámediggelága mielde jietnavuoigadahtton olmmoš sáhttá dahkat Sámedikki stivrii njulgengáibádusa válggain, jos son oaivvilda, ahte jogo Sámedikki válgalávdegotti mearrádus válgabohtosa nannemis dahje válggaide laktáseaddji eará doaibma leamaš lágaheapme. Jos Sámedikki válgalávdegotti mearrádus dahje eará doaibma leamaš lágaheapme ja dat lea váikkuhan válgabohtosii, galgá bohtosa vuiget. Jos válgabohtosa ii leat vejolaš njulget, galgá válggaid ordnet ođđasit. Njulgengáibádusain váidit bukte ovdan earret eará válggaid poastajienastanváttisvuođaid ja jienasteami eahpevuoiggalašvuođa. Dain čujuhedje maiddái AHR mearrádusaide váldit vuot válgalogahallamii olbmuid Sámedikki dáhtu vuostá. Sámedikki stivra oaivvilda, ahte golbma njulgengáibádusa eai deavdán sámediggelága gáibidan ákkastallamiid válgabohtosa njulgemis dahje ođđa válggaid ordnemis. Ovtta njulgengáibádusa oasil Sámedikki stivra mearridii leat njulgekeahttá válgabohtosa, daningo válggaid doaimmaheamis eai fuomášan lágahisvuođaid, mat livčče boahtán válgalávdegotti doaimmain. Stivra lea goittotge dan oaivilis, ahte sámiid iešstivrenvuoigatvuohta ii ollašuvvan válggaid oktavuođas. – Vaikke njulgengáibádusaid dahkkit leat čujuhan válggaid bohtosa nannema almmolaš lágahisvuođa ja feaillalaš válgalogahallama váikkuhusa válgabohtosii, sii eai leat bastán ovdanbuktit njuolggo duođaštusa das, man láhkai lágavuostásaš válgalogahallan lea váikkuhan justa sin buohta, Sámedikki stivra ákkastallá. Sámedikki stivrra mearrádusa sáhttá vel váidit alimus hálddahusriektái. Sámedikki ja AHR heaibun válgalogahallamis moivii vuot válggaid. Sámedikki válgalogahallamii dohkkeheapmi dagahii moivvi maiddái dán jagáš válggain. Suoma Sámedikki válgalogahallamii gullevaš olbmot sáhttet sihke jienastit ja álgit evttohassan sámediggeválggain. Válgalogahallamii váldojuvvojit olbmot sápmelašmeroštallama vuođul. Olbmuid dohkkeheamis válgalogahallamii mearrida Suomas Sámedikki válgalávdegoddi. Válgalogallamii ohcci olmmoš sáhttá goittotge váidit válgalávdegotti mearrádusa Sámedikki stivrii, ja dan mearrádusa ain Suoma alimus hálddahusriektái. Sullii 200 olbmo váidege dán čavčča alimus hálddahusriektái Sámedikki mearrádusaid leat válddekeahttá sin válgalogahallamii. Alimus hálddahusriekti ii leat muitalan buot mearrádusaidis sisdoalu, muhto lea almmustahttán oasi dain almmolaš jahkegirjemearrádussan. Ovdamearkka dihte čakčamánus almmustahtton jahkegirjemearrádusainis AHR gomihii Sámedikki stivrra mearrádusa ja mearridii, ahte váidi galgá lasihit válgalogahallamii. Maiddái golggotmánus addon jahkegirjemearrádusain AHR gomihii Sámedikki stivrra mearrádusa ja máhcahii ášši dasa ođđasit gieđahallamii. AHR mearrádusaid leat kritiseren sihke Sámediggi ja láhkačeahpit. Maiddái Ovttastuvvan Našuvnnaid olmmošriektekomitea lea moaitán Suoma sápmelaččaid vuoigatvuođaid loavkašuhttimis dákkár dáhpáhusain. Dan mielde Suoma alimus hálddahusriekti lea láhtten boastut, go lea dohkkehan Sámedikki válgalogahallamii olbmuid, geaid Sámediggi ieš ii ane sápmelažžan. Vaikko válgaboađus ii dán dilis rievdda, muitala Sámedikki ságadoalli Tiina Sanila-Aikio, ahte son lea ain hui fuolas sápmelaččaid iešmearridanvuoigatvuođa ollašuvvamis Suomas. – Sámediggeválggaide vuolggedettiin lei dieđus juo ovddalgihtii, ahte dilli lea hui moivvas. Sámedikki stivra lea ainge hui fuolas sámiid vuđolaš iešstivrenvuoigatvuođa ollašuvvamis sámiid siskkáldas áššiin, čállá Sanila-Aikio dieđáhusas. Mannan háve Sámediggi hálidii ordnet ođđa válggaid, muhto AHR mearridii nuppe láhkai. Maiddái mannan sámediggeválggain jagi 2015 dahkkojuvvojedje vihtta njulgengáibádusa. Váidit gáibidedje, ahte válggaid bohtosa galgá gomihit earret eará danin, go alimus hálddahusriekti válddii Sámedikki dáhtu vuostá 93 ođđa olbmo válgalogahallamii. Dalle Sámedikki stivra mearridii dohkkehit njulgengáibádusaid ja ordnet ođđa válggaid. Alimus hálddahusriekti goittotge mearridii, ahte ođđa válggat eai boađe.", "meta": {}, "annotation_approver": null, "labels": [[31, 40, "ORG"], [304, 313, "ORG"], [573, 582, "ORG"], [789, 798, "ORG"], [1394, 1403, "ORG"], [1418, 1427, "ORG"], [1607, 1616, "ORG"], [2276, 2279, "ORG"], [2263, 2272, "ORG"], [2162, 2171, "ORG"], [2191, 2200, "ORG"], [2328, 2337, "ORG"], [2642, 2648, "LOC"], [2756, 2765, "ORG"], [2649, 2658, "ORG"], [2412, 2427, "ORG"], [224, 239, "ORG"], [2797, 2826, "ORG"], [2888, 2897, "ORG"], [3319, 3328, "ORG"], [3307, 3310, "ORG"], [3393, 3396, "ORG"], [3523, 3528, "LOC"], [3432, 3441, "ORG"], [3604, 3632, "ORG"], [3671, 3680, "ORG"], [3714, 3723, "ORG"], [3797, 3806, "ORG"], [3818, 3836, "PER"], [3917, 3923, "LOC"], [4018, 4027, "ORG"], [4139, 4151, "PER"], [4176, 4185, "ORG"], [4222, 4225, "ORG"], [4443, 4452, "ORG"], [4505, 4514, "ORG"], [1338, 1341, "ORG"], [2953, 2975, "ORG"], [3158, 3161, "ORG"], [3170, 3179, "ORG"], [2238, 2261, "ORG"], [3467, 3510, "ORG"], [4586, 4608, "ORG"], [2864, 2887, "ORG"], [863, 888, "ORG"], [986, 1011, "ORG"], [4412, 4434, "ORG"]]}
{"id": 624, "text": "Girjebussedoaibma ii vealttakeahttá nogage Ohcejogas – dál ráđđádallet Deanu ja Unjárgga gielddaiguin ovttasbarggu álggaheames. Dálá girjebusse lea heaitán dál johtimis Ohcejogas. Doaivva goittot lea ođđa girjebussefálaldagas. Ohcejogas dahket otne duorastaga earrodearvvuođaid davviriikkalaš girjebussii, mii lea johtán Ohcejoga, Kárášjoga ja Porsáŋggu guovlluin 30 jagi. Fálaldat lea dál nohkan. Dan maŋŋá, go Norgga Sámediggi mearridii geahpedit iežas ruhtadanoasi Sámi girjebussiin, balle girjebussedoaimma nohkat oalát Ohcejogas. Doaivva goittot lea, ahte guovllus johttá vel ođđa girjebusse. Ohcejoga gielda lea ráđđádallamin Deanu ja Unjárgga gielddaiguin girjebusseovttasbarggu álggaheames. Ovttasbarggu leat ain plánemin ja ráđđádallamat leat jođus, nuba soahpamušat áššis eai leat vel dahkkon. Danin dán muttus eai sáhte vel árvvoštallat, goas, mo ja makkár ruvtto ođđa girjebusse johttášii vuot Ohcejogas, dadjá Ohcejoga girjerádjodoaimma hoavda Tuija Guttorm. Boares girjebusse gudnin fállet bullágáfiid Ohcejoga giliviessu Giissás otne duorastaga diibmu 10–12. Davviriikkalaš girjebussedoaibma leamaš áitojuvvon maiddái Eanodaga, Muoná, Guovdageainnu ja Bájila guovlluin, muhto dálá dieđu mielde busse vuodjá goit jagi 2020 lohppii.", "meta": {}, "annotation_approver": null, "labels": [[43, 52, "LOC"], [71, 76, "LOC"], [80, 88, "LOC"], [169, 178, "LOC"], [227, 236, "LOC"], [321, 329, "LOC"], [331, 340, "LOC"], [344, 353, "LOC"], [412, 428, "ORG"], [468, 472, "LOC"], [524, 533, "LOC"], [632, 637, "LOC"], [641, 649, "LOC"], [906, 915, "LOC"], [923, 931, "LOC"], [957, 970, "PER"], [1016, 1024, "LOC"], [1133, 1141, "LOC"], [1143, 1148, "LOC"], [1150, 1163, "LOC"], [1167, 1173, "LOC"], [1025, 1043, "ORG"], [598, 613, "LOC"]]}
{"id": 625, "text": "Unna Junná juovlakaleandar oidno juovlamánus Yle Areenas. Juovlakaleandaris oaidnit, mo Unna Junná ráhkkana juovllaide. Yle Sámi mánáidprográmma Unna Junná juovlakaleandar almmustahtto Yle Areenas dáid juovllaid. Kaleandar sisttisdoallá 24 filmmaža, mat ihtet Yle Areenai juohke beaivve juovlamánu vuosttas beaivvi rájes gitta juovlaruohta rádjai. Juovlakaleandaris oaidnit, mo smávva buoidagaš Unna Junná ráhkkana juovllaide iežas ruovttumeahcis. Juovlakaleandaris oahpásmuvvat maiddái Unna Junná ustibiidda ja gullat, makkár juovlalávlagiid Unna Junná lávlu. Beassat maiddái diehtit, maid Unna Junná sávvá buot eanemusat juovlaskeaŋkan. Prográmma lea eanaš davvisámegillii, muhto das gullat maiddái anáraš- ja nuortalašgiela. Prográmmas leat suomagielat teavsttat. Liŋkka Unna Junná juovlakaleandarii gávdná juovlamánu álggu rájes maiddái Yle Sámi neahttasiiddus.", "meta": {}, "annotation_approver": null, "labels": [[120, 128, "ORG"], [185, 196, "ORG"], [260, 271, "ORG"], [45, 56, "ORG"], [0, 10, "MISC"], [88, 98, "MISC"], [145, 155, "MISC"], [395, 405, "MISC"], [487, 497, "MISC"], [543, 553, "MISC"], [591, 601, "MISC"], [774, 784, "MISC"], [841, 849, "ORG"]]}
{"id": 626, "text": "Venezia dáiddabiennálas fitnan Suvi West filbmaduodji \"The Killing of Čáhcerávga\" čájehuvvui vuosttaš háve Suomas. Legendáralaš Venezia biennálas filbmaduoji oidne 230 000 geahčči. Ealligovvateáhter Orion Helssega guovddážis dievai maŋŋebárgga eahkes olbmuin, go The Killing of Čáhcerávga -nammasaš filbmaduodji šattai oaidninláhkai vuosttaš háve Suomas. Ealligovva lea leamaš álgogease rájes oaidninláhkai máilmmi boarrásamos dáládáidaga dáhpáhusas, Venezia biennálas. Dát lei vuosttaš geardi, go sámedáiddárat ledje mielde Venezia biennála váldočájáhusas. The Killing of Čáhcerávga lea viđa oanehisfilmma ráidu, man namma boahtá sápmelaš filbmadahkki Suvi West filmmas. Suvi West seammanammasaš filbmaduodji čájehuvvui ráiddus vuosttažin. Filbmaduoji lea buvttadan Miracle Workers -kollektiiva. Suvi West lassin filmmaid leat bagadan kollektiivva lahtut Maryan Abdulkarim, Khadar Ahmed, Hassan Blasim, Sonya Lindfors, Leena Pukki, Martta Tuomaala ja Christopher L. Thomas. “Lea dehálaš, ahte ealligovva oažžu vuosttašeahkedis maid Helssegis”. Ordnejeaddji Frame Contemporary Art Finland jođiheaddji Raija Koli illudii filmma vuosttašeahkedis sakka. Su mielas lei hui dehálaš oažžut Veneziai dahkkon dáiddadujiid maid Supmii oaidninláhkái. – Midjiide lea hui dehálaš ja mávssolaš, ahte ealligovva oažžu vuosttašeahkedis maid Helssegis, Raija Koli dadjá. Koli muitala, ahte sii leat Frames hui rámiin, go leat beassan ovttasbargat sámedáiddárguoktáin Suvi Westiin ja Outi Pieskiin Venezia biennála olis. – Mii leat beassan ovttasbargoguoibmin dáidagii, muhto maiddái aktivismii ja eará doaimmaide, mat mis eai leat ovdal leamaš, illuda Koli. Suvi West muitala, ahte kollektiiva lea rahpan sutnje áibbas ođđa máilmmi ja jurddašeami. West lohká, ahte dán prošeavttas leat biddjon oktii máŋgga olbmo, etnisitehta ja duogáža bargojagit. – Mii njuiket iešguđetge duohtavuođas nuppi duohtavuhtii ja vehá eret dan sámi bulljaraggás. Lea oalle dábálaš, go lea sápmelaš, ahte mii leat dušše dan iežamet duohtavuođas, dadjá West. “Galgá oidnot doppe, gos dat galgá oidnot”. Dán jagaš biennála nogai Venezias sotnabeaivve. Maŋŋebárgga dáhpáhus Helssegis lei maid maŋimuš kollektiivva ordnen dáhpáhus dáid čájehandáhpáhusaid ráiddus. Venezia biennála lea goittotge addán mearkkašahtti lávddi dáiddamáilmmis, danin go dan bokte dáiddárat ožžot dávjá iešguđet bargovejolašvuođaid miehtá máilmmi. Nuba dujiid mátki ii jáhkkimis noga dása. Ovdamearkka dihte Venezias mielde leamaš Outi Pieski oaččui dáidagis boahtte jagi Mátta-Koreai, Gwangju riikkaidgaskasaš dáiddabiennálii. Suvi West ii dieđe vel, makkárin šaddá su filbmaduoji boahttevuohta. Muhto dan son jáhkká, ahte dasa gávdno gal sadji. – Mun lean nu fatalista, ahte mun jáhkán dat galgá oidnot doppe, gos dat galgá oidnot, ja dat olmmoš galgá dan oaidnit, gii dan galgá oaidnit. Eará áššiin ii iešalddes leat mearkkašupmi, lohká West. Divvojuvvon dii 11.06: Muitaleimmet vuos bajilčállagis, ahte Venezia dáiddabiennála ráhpasii Helssegis. Sáhka lea goit biennála dáiddačájáhusa oasážis, mii čájehuvvui Helssegis dušše maŋŋebárgga.", "meta": {}, "annotation_approver": null, "labels": [[31, 40, "PER"], [54, 81, "MISC"], [107, 113, "LOC"], [181, 213, "LOC"], [263, 288, "MISC"], [347, 353, "LOC"], [558, 583, "MISC"], [653, 662, "PER"], [672, 681, "PER"], [767, 782, "ORG"], [797, 806, "PER"], [856, 873, "PER"], [875, 887, "PER"], [889, 902, "PER"], [904, 918, "PER"], [920, 931, "PER"], [933, 948, "PER"], [952, 973, "PER"], [1033, 1042, "LOC"], [1058, 1088, "ORG"], [1101, 1111, "PER"], [1219, 1225, "LOC"], [1184, 1192, "LOC"], [1326, 1335, "LOC"], [1337, 1347, "PER"], [1355, 1359, "PER"], [1383, 1389, "ORG"], [1451, 1463, "PER"], [1467, 1480, "PER"], [1636, 1640, "PER"], [1642, 1651, "PER"], [1732, 1736, "PER"], [2014, 2018, "PER"], [2089, 2097, "LOC"], [2133, 2142, "LOC"], [2465, 2476, "PER"], [2506, 2518, "LOC"], [2520, 2560, "MISC"], [2222, 2238, "MISC"], [1481, 1497, "MISC"], [525, 541, "MISC"], [451, 468, "MISC"], [128, 145, "MISC"], [0, 23, "MISC"], [2562, 2571, "PER"], [2941, 2963, "MISC"], [2973, 2982, "LOC"], [3047, 3056, "LOC"], [2874, 2878, "PER"], [2442, 2450, "LOC"]]}
{"id": 627, "text": "Anára girkosiidii ceagganit ođđa hoteallat – ovdáneami oidnet buorrin, muhto muhtimat ballet liigehuksemis. Anára márkanis leat juo dál birrasii duhát idjadansaji, go ássit leat badjelaš 600. Suomas Anára girkosiiddas gárvána hotealla olles fártta ja ođđa lávggodanhotealla fas plánejit Juvdujoga gáddái. Anára girkosiida lea šaddamin ain eanet turistaguovddážin, go gillái šaddet ođđa idjadansajit. Anára márkanis leat juo dál birrasii duhát idjadansaji, go ássit leat badjelaš 600. Báikkálaš fitnodatdoalli Kaisu Nikula oaidná ášši buorrin, muhto ballá liigehuksemis. – Mun jáhkán, ahte boahttevuođas lea buohkaide buorre ášši, go huksejit. Mun dušše doaivvun, ahte dat hoteallat, mat deikke bohtet, eai livčče hirbmat stuorrá. Anára gieldda ealáhushoavdda sadjásaš Marja Männistö lea dan mielas, ahte dáppe lea sadji ođđa fidnuide, mat buktet ođđalágan bálvalusaid turisttaide. – Anárii gal čáhket ođđa hoteallat, go beare buot eai leat seammaláganat. Smávva hoteallat, main leat iešguđetlágan bálvalusat, leat dán áigge mátkkálaččaid miela mielde, muittuha Männistö. Son joatká, ahte fitnodatdoaimma dáfus lea hui buorre, ahte deike huksejuvvo ja šaddet iešguđetlágan fálaldagat. Sosiálalaš suvdilvuođa dáfus leat juo boahtán kommeanttat, ahte huksemat sáhttet leat liiggás. Mátkkálaččaid Anárii geasuhit guovssahasat ja luondu. Maiddái Laura Lam Hong Kongis eret lea boahtán Anárii dálá ruovtturiikkastis Duiskkas geahččat guovssahasaid ja luonddu. – Dat leat nu bivnnut Suomas. Dán vuoro in oaidnán daid. Sávvamis čuovvovaš beivviid áigge lea vejolaš vásihit dange. Anáris buoremus ášši leat ustitlaš olbmot, ja eallin lea dáppe hui ráfálaš. Reiko Japanis lea maid boahtán Anárii geahččat guovssahasaid ja vuoiŋŋastit. Son guorrasa Lam jurdagiidda. – Anáris buoremus lea luondu, beaivvi čuovga ja ustitlaš olbmot. Geahča lasi dán áššis Yle Ođđasat sáddagis Yle TV1:žis diibmu 16.45 ja dan maŋŋá Yle Areenas.", "meta": {}, "annotation_approver": null, "labels": [[199, 217, "LOC"], [108, 122, "LOC"], [0, 17, "LOC"], [305, 321, "LOC"], [400, 414, "LOC"], [509, 521, "PER"], [730, 743, "LOC"], [768, 782, "PER"], [287, 296, "LOC"], [883, 889, "LOC"], [1061, 1069, "PER"], [1341, 1350, "PER"], [1351, 1362, "LOC"], [1293, 1299, "LOC"], [1476, 1482, "LOC"], [1410, 1418, "LOC"], [1380, 1386, "LOC"], [1572, 1578, "LOC"], [1648, 1653, "PER"], [1654, 1661, "LOC"], [1679, 1685, "LOC"], [1738, 1741, "PER"], [1757, 1763, "LOC"], [1842, 1853, "ORG"], [1863, 1870, "ORG"], [1901, 1912, "ORG"]]}
{"id": 628, "text": "Niko Valkeapää ja Iŋgá-Máret Gaup-Juuso leaba Romssa fylkkajuoigit – “Dát lea niehkobargu”. Romssa fylkkasuohkan bálkáha vuosttas geardde guokte fylkkajuoigi čalmmustahttit luođi. Ođđa fylkkajuoigiguoktá Iŋgá-Máret Gaup-Juuso ja Niko Valkeapää leaba rámis go beassaba bálkká ovddas ovddidit sámi árbevirolaš musihka ja luođi. – Dát lea dieđusge hástaleaddji, muhto maiddái somás bargu. Dat lea niehkobargu álgit luođi ovddidit, dadjá Iŋgá-Máret Gaup Juuso. Fylkkajuoigi virgái ledje ohcan oktiibuot 13 musihkkára. Suoma beale Sámis fylkkajuoigin ledje ohcan Ulla Pirttijärvi-Länsman, Iŋgá-Máret Gaup-Juuso ja Niko Valkeapää. Ohcciid joavkkus ledje maiddái eará dovddus juoigit ja neavttárat, earret eará Johan Anders Bær, Mikkel Gaup ja Sara Margrethe Oskal. Sihke Gaup-Juuso ja Valkeapää atniba stuorra gudnin, go válljejuvvuiga fylkkajuoigin buot dovddus sámemusihkkáriid gaskkas. – Dalle go bođii ohcanláhkái dat bargu, mun jurddašin ahte mun ozan somá dihte. Ja go de bođii diehtu, ahte moai letne válljejuvvon, de dat gal lei illudahtti ođas. Mun in lean vuordán dan, čilge Gaup-Juuso. Čalmmustahttiba luođi ja hástaleaba juoigat. Romssa fylkkajuoigi bargun lea johttit ja doalvut luođi smávit báikkiide. Ortnet álggahuvvui 1990-logu álggus ja vuosttaš fylkkajuoigi lei Inga Juuso. Ulla Pirttijärvi-Länsman doaimmai fylkkajuoigin jagis 2016. Jagi 2017 rájes fylkkajuoigin lea doaibman Marja Mortensson. Iŋgá-Máret Gaup-Juuso ja Niko Valkeapää vuordiba juo ođđa barggu hástalusaid. Soai oaidniba, ahte fylkkajuoigis lea stuorra mearkkašupmi Romssas ja maŋŋelis maiddái Finnmárkkus, go gielddat ovttastahttojuvvojit. Fylkkajuoigi sáhttá doaimmaidis bokte oidnot nu máŋgga lávddis. – Árvideames moai galge oidnot sierra dilálašvuođain, mánáidgárddiin ja skuvllain. Bargogieddi boahtá leat viiddis, namuha Gaup-Juuso. Niko Valkeapää goit deattuha, ahte bargu lea hui dehálaš, go dainna čalmmustahttet juoigama ja hásttuhit olbmuid juoigat. – Dat lea min árbevierru, man galgá várjalit ja ovddidit, oaivvilda Valkeapää. Romssa fylkkasuohkana bealis leat maid rámis, go guokte juoigi álgiba ovddidit sámemusihka. – Mii leat nu mearehis čeavlái go sihke Niko ja Iŋgá-Máret leaba dál min bargoveagas. Mii dáhkidit, ahte geahččit ja guldaleaddjit besset illudit boahtte áiggis, dadjá Sigrid Ina Simonsen Romssa fylkkaráđi kultuvra ja ealáhusossodagas preassadieđáhusas. Guldal Niko Valkeapää ja Ingá Máret Gaup-Juuso jearahallama Buorre iđit Sápmi -sáddagis Yle Areenas.", "meta": {}, "annotation_approver": null, "labels": [[0, 14, "PER"], [18, 39, "PER"], [46, 52, "LOC"], [92, 112, "LOC"], [204, 225, "PER"], [229, 243, "PER"], [434, 455, "PER"], [558, 582, "PER"], [526, 531, "LOC"], [514, 519, "LOC"], [584, 605, "PER"], [609, 623, "PER"], [704, 720, "PER"], [722, 733, "PER"], [737, 757, "PER"], [759, 775, "PER"], [779, 788, "PER"], [1079, 1089, "PER"], [1136, 1142, "LOC"], [1275, 1285, "PER"], [1287, 1311, "PER"], [1390, 1406, "PER"], [1408, 1429, "PER"], [1433, 1447, "PER"], [1545, 1552, "LOC"], [1573, 1584, "LOC"], [1807, 1817, "PER"], [1819, 1833, "PER"], [2009, 2018, "PER"], [2020, 2041, "LOC"], [2152, 2156, "PER"], [2160, 2170, "PER"], [2280, 2299, "PER"], [2373, 2387, "PER"], [2391, 2412, "PER"], [2426, 2443, "MISC"], [2454, 2465, "ORG"], [2300, 2306, "LOC"]]}
{"id": 629, "text": "Davvisámegielat Mumenleahki oidnogoahtá cuoŋománus Yle Areenas – ráidu dubbejuvvo dušše davvisámegillii. Ráidu ii dubbejuvvo anáraš- ja nuortalašgillii, go eai gávdno doarvái jietnaneavttárat. Davvisámegielat Mumenleahki-prográmma oidnogoahtá boahtte giđa Yle Areenas. Mumenleahki-ráidu ihtá Yle Areenai cuoŋománus 2020. Yle ii leat goit vel almmuhan dan, goas davvisámegielat Mumenleahki sáddejuvvo TV:s. Buvttadeapmi lea maŋŋonan, dasgo árat dán jagi almmuhuvvui, ahte sámegielat prográmma almmustahttojuvvo Yle Areenas jagi 2019 loahpas. Álgoplánain lei, ahte Mumenleagi sámegielat jietnaveršuvnnain váldojuvvojit vuhtii buot Suoma golbma sámegiela, davvisáme-, anáraš- ja nuortalašgiella. Prográmma dahkama sámegillii lei evttohan Sámediggi. Dál lea goit sihkkarastojuvvon, ahte ráidu dubbejuvvo dušše davvisámegillii ja tekstejuvvo anáraš- ja nuortalašgillii. Yle almmustahttimiid hoavda Ismo Silvo dadjá, ahte dat lea resursagažaldat. – Dubbemii ferte gávdnat olu eatnigielat jietnaneavttáriid inge jáhke, ahte dat gávdnojit beare jođánit golmma sámegillii. Lea goit buorre, ahte ráidu dahkkojuvvo juobe davvisámegillii, dadjá Silvo. Vaikko anáraš- ja nuortalašgielat mánát eai beasage geahččat mumeniid iežas eatnigillii, de Silvo mielas lea buorre, ahte prográmma tekstejuvvo. – Sávvamis vánhemat sáhttet lohkat mánáide daid teavsttaid. Leahan dat buorre álgu datge, ahte prográmmas leat eatnigielat teavsttat, dadjá Silvo. Ii leat vel diehtu bagadallis – dál ohcet jietnaneavttáriid. Yle čájehii árat dán jagi Mumenleahki-animašuvnna ođđa veršuvnnas vuosttaš buvttadanáigodaga. Ráidu lea máksán badjel 20 miljovnna euro ja dat leage stuorámus ja divraseamos TV-buvttadeapmi Suomas. Mumenleahki-prográmma buvttadeamis vástidit suopmelaš Gutsy Animations -fitnodat ja prográmma dáiddalaš bagadalli Marika Makaroff. Gutsy Animations -fitnodaga ovddidanhoavda Reetta Ranta muitala, ahte ii leat vel mearriduvvon, gii bagadallá dahje jorgala davvisámegielat Mumenleahki-ráiddu. Fitnodat lea goit olles leavttuin ohcame jietnaneavttáriid. – Mis lea guhkes listu davvisámegielat jietnaneavttárat. Báddemat čađahuvvojit guovva-njukčamánus, muitala Ranta. Jietnaneavttáriid davvisámegielat Mumenleahkái válljejit Yle, Gutsy Animations, Moomin Characters ja BTI-jorgalanfitnodat ovttas. Sámegillii dubbejuvvon animašuvnnat leat unnán ja danne Yle illudage, go beassá čájehit Mumenleahki-ráiddu davvisámegillii. – Lea fiinna ášši, ahte mii bastit muitalit sámegillii máidnasa, man olles máilbmi dovdá. Mii leat čeavlái das, dadjá Yle almmustahttimiid hoavda Ismo Silvo.", "meta": {}, "annotation_approver": null, "labels": [[16, 27, "MISC"], [51, 62, "ORG"], [209, 220, "MISC"], [256, 267, "ORG"], [269, 280, "MISC"], [292, 303, "ORG"], [321, 324, "ORG"], [377, 388, "MISC"], [510, 521, "ORG"], [563, 573, "MISC"], [629, 634, "LOC"], [735, 744, "ORG"], [865, 868, "ORG"], [893, 903, "PER"], [1133, 1138, "PER"], [1232, 1237, "PER"], [1425, 1430, "PER"], [1493, 1496, "ORG"], [1519, 1530, "MISC"], [1683, 1689, "LOC"], [1691, 1702, "MISC"], [1745, 1761, "ORG"], [1805, 1820, "PER"], [1822, 1838, "ORG"], [1865, 1877, "PER"], [1962, 1973, "MISC"], [2190, 2202, "MISC"], [2213, 2216, "ORG"], [2218, 2234, "ORG"], [2236, 2253, "ORG"], [2342, 2345, "ORG"], [2374, 2385, "MISC"], [2528, 2531, "ORG"], [2556, 2566, "PER"], [2257, 2277, "ORG"], [2149, 2154, "PER"], [1624, 1628, "MISC"]]}
{"id": 630, "text": "Dá lea davvisámegielat Jikŋon-filmma guhkit filbmaseakti. Jikŋon II -filmma guhkit filbmaseakti dahjege virggálaš trailer lea dál almmustahtton. Disney lea almmustahttán davvisámegielat Jikŋon II -filmma guhkit filbmaseavtti. Mannan vahkus muitaledje davvisámegielat Jikŋon-filmma jietnaneavttáriid ja dan oktavuođas adde olggos vuosttaš smáhkkabihtáža filmmas. Dat illudahtii máŋgasiid, muhto bohciidahtii maiddái moaitagiid filmma gielas. Dál sáhtát geahččat ja gullat lasi das, makkár lea davvisámegillii dubbejuvvon Jikŋon II -filbma. Jikŋon II lea vuosttas davvisámegillii dubbejuvvon Disney-filbma. Filmma sámegiel veršuvdna lea Sámi Parlamentáralaš Ráđi, Sámiráđi ja Walt Disney Animation Studios ovttasbarggu boađus. Filmma dahkkit leat ráđđádallan sámi verddejoavkkuin áššiin, maidda Disney filbmadahkkit leat viežžan inspirašuvnna Sámis. Ná Disney muitala filmmas davvisámegillii: \"Manne riegádii Elsa erenoamáš fámuiguin? Vástádus čuorvu sutnje ja áitá su gonagasválddi. Fárrolaga Annain, Kristoffain, Olafiin ja Sveniin vuolgá Elsa várálaš, muhto erenoamáš mátkái. Jikŋon-filmmas balai Elsa, ahte son lea beare fámolaš dán máilbmái. Jikŋon 2 -filmmas šaddá sávvat, ahte son lea doarvái fámolaš.\" Filmma davviriikkalaš vuosttaseahket lea juovlabeaivve 25.12. Muhtin báikkiin dat lea maiddái ovdačájáhusas lávvardaga 14.12.", "meta": {}, "annotation_approver": null, "labels": [[58, 67, "MISC"], [186, 195, "MISC"], [267, 273, "MISC"], [520, 529, "MISC"], [539, 548, "MISC"], [590, 596, "ORG"], [635, 660, "ORG"], [662, 670, "ORG"], [674, 703, "ORG"], [793, 799, "ORG"], [841, 846, "LOC"], [851, 857, "ORG"], [907, 911, "PER"], [992, 998, "PER"], [1000, 1011, "PER"], [1013, 1020, "PER"], [1024, 1031, "PER"], [1039, 1043, "PER"], [1077, 1083, "MISC"], [1098, 1102, "PER"], [1145, 1153, "MISC"], [145, 151, "ORG"], [23, 29, "MISC"]]}
{"id": 631, "text": "Sámi boazoisidat orrot duđavaččat, go eai dárbbaš šat ballat boazologuid njeaidimis – eavttut goit bohciidahttet eahpádusaid. Yle Sápmi jearai gávcci sámebálgosa boazoisidis, maid sii oaivvildit alimus boazologuid guorahalli bargojoavkku evttohusas. Vuossárgga stuorámus lobálaš boazologuid guorahallan bargojoavku attii olggos evttohusas boahttevaš logi jagi boazologuin. Dan mielde jagiin 2020–2030 Suomas ožžot leat seamma veardde bohccot go dálge, 203 700 bohcco. Sámebálgosiid boazoisidat orrot duđavaččat bargojoavkku evttohussii alimus boazologuin. Moadde jagi dassái badjeolbmot balle garrage geahpádusain. Go geahpádusat eai šaddan, evttohit dál juohke bálgosa gárvet buorre guohtumiid dihte alcceseaset dikšun- ja geavahanplána. Dasa lassin evttohusas bidjet eaktun, ahte juohke bálggus vállje guokte vuogi, mo doallá guohtumiid buorre ortnegis: geahpedago ealu čieža proseantta bálgosa stuorámus lobálaš boazologus, áradago njuovvamiid, buoridago jeageleatnamiid, stivrego bohccuid geassit guohtut dohko, gos das lea ávki luonddu máŋggabealatvuhtii vai ovttástuvvágo nuppiin bálgosiin eaktodáhtolaččat. Alimus boazologuid guorahallan bargojoavkku lahttu ja Sámebálgosiid searvvi ságadoalli Asko Länsman Gálddoaivvis árvala evttohusa eavttuid dagahit hástalusaid muhtin bálgosiin. Evttohusa buoremus beallin son oaidná dan, go boazologuid eai dárbbaš dál geahpedit. – Mii livččiimet háliidan muhtun sadjái loktetge boazologuid, muhto dasa eat nákcen dán háve. Muhto go maŋit áiggiid leat álo njeaidán boazologuid, de dál sáhttit goittot bisuhit Suomas dan dálá boazologu, dadjá Länsman. Yle Sápmi fáhttii vuossárgga veaigin 13 sámebálgosis gávcci boazoisida kommenteret bargojoavkku evttohusa. Buohkat leat duđavaččat, ahte boazologuid eai evttot njeaidit. Muhtumat livčče goit háliidan loktet boazologu ja muhtimiidda eavttut bohciidahttet eahpádusaid. Sámebálgosiid boazoisidat rábmot ja láitet. Váhčira bálgosa boazoisit Tuomas Semenoff dadjá, ahte sin bálgosis ealu eai goit dárbbašivčče geahpedit čieža proseanttain bálgosa alimus boazologus, danin go Váhčira alimus lohku ii leat dievvan maŋimuš logi jahkái. Árrat njuovvan ii goit lihkostuvaše juohke jagi. Váhčira bálgosis eai sáhte čohkket ealu ja njuovvat bohccuid, ovdalgo jávrrit leat jikŋon. – Hui dávjá dálvá easkka hui maŋŋit. In muitte, ahte goassige mu agis livčče ná árrat dálván ja jávrrit jikŋon, smiehtada Semenoff. Njávdáma ja Báhčaveaji bálgosiin leat seammasullasaš čuolmmat. – Árrat njuovvan livččii hui bures lihkostuvvan dán jagi, go dálvvai árrat. Boahtte jagis ii fas vel dieđe. Muhtun bálgosiin njuovvan lihkostuvvá árrat ja muhtumiin ii, dadjá Njávdáma boazoisit Tapio Kiviniemi. – Mii eat sáhtte áradit bigálusaid, go mii fertet vuordit jávrriid jiekŋuma, dadjá Báhčaveaji bálgosa boazoisit Petri Hänninen. Maiddái Báhčaveaji bálgosa boazolohku lea vuollel alimus lobálaš boazologu danin, go vuovdečuohppamat leat váldán ja golahan eatnamiid, dadjá Hänninen. Muttošjávrri bálgosa boazoisit Osmo Seurujärvi livččii sávvan, ahte boazologu stuorideapmi livččii leamašan vejolaš. – Livčče sáhttán leat bargoneavvut boazologu loktemii. Mii leimmet sávvan, ahte sáhtášeimmet loktet boazologu. Mis ledje juo plánat gárvvisin dasa, mo livččiimet dan bargan. Dat ii livčče váikkuhan guohtuneatnamiidda, muitala Seurujärvi. Muttošjávrri, Njávdáma ja Váhčira bálgosat eai oainne, ahte bálgosiid ovttastemiin livččii mihkkige ávkkiid. – Dáppe davveosiin ovttasteamit livčče váddásat ja šattašedje maiddái issoras divrrasin, dadjá Tapio Kiviniemi Njávdáma bálgosis. – Ovttastemiin leat olu riskkat ja ovttasteamit eai livčče vejolaččat dáppe, smiehtada Seurujärvi. Evttohus oažžu maiddái kritihka Neahkkela bálgosa boazoisit Hannu Rantas. Son cuiggoda dálá alimus boazologuid. Neakkela bálggus livččiige háliidan loktet logu. Ranta lea maiddái fuolas das, mo eará eanangeavaheaddjit leat váldon evttohusas vuhtii. Son namuha, ahte earret eará vuovdečuohppamat ja spiret dahket dálá boazodoalu váttisin. Gálddoaivvi boazoisit Vesa Länsman ja Sállevári bálgosa boazoisit Nils-Heikki Näkkäläjärvi leaba duđavaččat alimus boazologuid guorahallan bargojoavkku evttohussii. – Bargojoavku lea mu mielas bargan buori barggu. Dat lea vuhtiiváldán badjeolbmuid, bálgosiid ja siiddaid oainnu, dadjá Näkkäläjärvi. Länsman balai vuos, man olu bohtet njeaidit boazologu, muhto dál son lea duhtavaš. – Mu mielas dat gal orru, ahte dat lea buorre. In jáhke, ahte dáppe davvin goittotge leat menddo olu bohccot. Lea várra áibbas buorre, ahte matnu eavttutge leat das, go geardde eai njeaidánge dan logu, smiehtada Vesa Länsman. Giehtaruohttasa boazoisit Juha Tornensis lei mielde alimus boazologuid guorahalli bargojoavkkus áššedovdilahttun. Son oaidná, ahte go bargu joatkašuvvá boazodoalu boahtteáigebargojoavkkus, juohke bálgosa galgá guorahallat sierra. Buot bálgosiin leat iežas váttisvuođat ja bargobirrasat. – Boahtteáiggi bargojoavkku galgá oažžut vehá smiehttat, mot dan bastá buoridit. Dat leat earálágan jagit, ii dat juohke jagi lihkostuva njuovvat árrat dáppe, gos lea viidát eatnamat. Ii dat álot muohtage boađe nu árrat, muhtin jagiin fas boahtá árrat, dadjá Tornensis. Yle Sápmi ii vuossárgga fáhten Báišduoddara, Avvila, Bátneduoddara, Muotkeduoddara ja Lappi bálgosiid boazoisidiid gitta. \"Dat dárkkuha báberbargguid\" Bálgosiid ovttastusa doaimmajođiheaddji Anne Ollila oaivvilda, ahte eavttut boazologuid stivrema várás bággejit bálgosiid smiehttat iežaset doaibmavugiid ja ovddidit daid nu, ahte guohtuneatnamat bissot buori ortnegis. Son árvala, ahte evttohus váldo vuostá máŋggaláhkai. – Mielaevttolaš boazologuid geahpedeami ii várra oktage sáva. Jáhkán, ahte dát sáhttá álggus suorggihit. Dat dárkkuha báberbargguid ja ollu galgá smiehttat, mo sáhttit ovddidit. Danin evttohus sáhttá bohciidahttit kritihkage. Jáhkán goit, ahte dát lea vuosttažettiin positiiva ášši, smiehtada Ollila. Sámedikki ságajođiheaddji Tiina Sanila-Aikio smiehttá, ahte evttohusa ollašuhttimii sáhtášii álggahit prošeavttaid, maidda galggašii oažžut resurssaid Suoma stáhtas. Sanila-Aikio mielas evttohusas leat guokte váldočuoggá, mat erenoamážit gusket sámebálgosiid. – Dat váldočuoggát leat dat árrat njuovvan ja guohtuneatnamiid sirren dahje beaktilut geavaheapmi. Muhto gulaimet juo, ahte árrat njuovvamii soitet leat praktihkalaš eastagat dahje luonddudilit hehttejit dan. Bargojoavkku evttohus manná čuovvovažžan eana- ja meahccedoalloministara beavddi ala. Evttohusas sáhttá maiddái cealkit boahtte giđa. Ođđa ásahus, makkárin dal loahpa loahpas šattašge, galggašii leat fámus go ođđa boazodoallojahki álgá.", "meta": {}, "annotation_approver": null, "labels": [[126, 135, "ORG"], [401, 407, "LOC"], [1201, 1213, "PER"], [1214, 1226, "LOC"], [1555, 1561, "LOC"], [1588, 1595, "PER"], [1597, 1606, "ORG"], [1934, 1949, "PER"], [2387, 2395, "PER"], [2397, 2405, "LOC"], [2409, 2419, "LOC"], [2635, 2643, "LOC"], [2654, 2669, "PER"], [2783, 2797, "PER"], [2941, 2949, "PER"], [2982, 2997, "PER"], [3294, 3304, "PER"], [3306, 3318, "LOC"], [3320, 3328, "LOC"], [3332, 3339, "LOC"], [3510, 3525, "PER"], [3632, 3642, "PER"], [3704, 3716, "PER"], [3982, 3993, "LOC"], [4004, 4016, "PER"], [4048, 4072, "PER"], [3805, 3810, "PER"], [4267, 4279, "PER"], [4281, 4288, "PER"], [4590, 4605, "LOC"], [4576, 4588, "PER"], [4616, 4630, "PER"], [5136, 5145, "PER"], [5147, 5156, "ORG"], [5178, 5190, "LOC"], [5192, 5198, "LOC"], [5200, 5213, "LOC"], [5215, 5229, "LOC"], [5233, 5238, "LOC"], [5338, 5349, "PER"], [5863, 5869, "PER"], [5871, 5880, "ORG"], [5897, 5915, "PER"], [6022, 6027, "LOC"], [6037, 6049, "PER"], [1908, 1923, "LOC"], [2174, 2190, "LOC"], [2067, 2074, "LOC"], [2807, 2825, "LOC"], [2754, 2772, "LOC"], [2951, 2971, "LOC"], [3526, 3543, "LOC"], [3676, 3693, "LOC"], [3756, 3772, "LOC"], [4020, 4037, "LOC"]]}
{"id": 636, "text": "Stuorámus lobálaš boazologuid eai njeaidde – ealáhussii olu ođđa gáibádusat. Bargojoavku evttoha, ahte bálgosat fertejit ieža válljet doaimmaid, mo buoridit guohtumiid. Dan lassin bálgosiin gáibidit sierra guohtuneatnamiid dikšun- ja geavahanplánaid. Dál leat jagi guorahallan dan, man olu Suomas ožžot leat bohccot ja makkár boahttevuohta boazodoalus lea. Jahki dassái ásahuvvon bargojoavku lea vuossárgga addán evttohusas olggos. Dan mielde Suomas ožžot leat čuovvovaš logi jagi áigge, jagiin 2020–2030, seamma veardde bohccot go dálge, eaige loguid njeaidde gostige. Dás duohkoge Suomas ožžot leat 203 700 bohcco. Go jo geardde loguid eai njeaidde, bargojoavku baicce evttoha, ahte juohke bálggus ferte gárvet buorre guohtumiid dihte alcceseaset dikšun- ja geavahanplána. Bálgosiid iežaset guohtuneatnamiid dikšun- ja geavahanplánat galggašedje leat gárvát ollášuhttima várás 1.6.2022. Viđa čuoggás juohke bálggus vállje guokte, maiguin buorida guohtumiiddis. Bargojoavku evttoha maiddái, ahte juohke bálggus vállje guokte vuogi, mo doallá guohtumiid buorre ortnegis. Dá bargojoavkku evttohusat, main juohke bálggus vállješii guokte: Bálggus geahpeda ealu čieža proseantta vuollái sin stuorámus lobálaš boazologu. Dát seastá jeageleatnamiid. Bálggus čatnasa njuovvat 67 proseantta njuovvanbohccuin ovdal 15.11. Dáinna vugiin sestet dálveguohtumiid. Jeageleatnamiid dili buorideapmi. Dáinna čuoggáin sávvet doallat sierra geasse- ja dálveguohtuneatnamiid, veahkkin sáhttet leat áiddit dahje guođoheapmi. Geassit bohccot galget guohtut doppe, gos guohtumis lea ávki luonddu máŋggabealátvuhtii. Dáinna čuoggáin estet miesttaluvvama ja eanandoalliid gittiin guohtuma. Bálgosiid eaktodahtolaš ovttastahttin. Dáinna vugiin sestet goastádusain ja bastet buoret doallat geasse- ja dálveguohtumiid sierra. Maiddái sierra siiddat sáhttet ovttastuvvat. Sámediggi duđavaš evttohussii: Sámedikki ságajođiheaddji Tiina Sanila-Aikio oassálastá otne vuossárga stuorámus lobálaš boazologut – bargojoavkku evttohusa almmustahttindilálašvuhtii. Sámediggi atná erenomáš buorrin bargojoavkku evttohusa, ahte bálgosiid guoski boazologuide ii evttohuvvo nuppástus. – Sápmelaš boazodoaluin barganeavttuid ja eallinvejolašvuođa dáfus lea duođaige dehálaš, ahte bargojoavku ii evttot boazologuid vuolideami, Sanila-Aikio gávnnaha. Ođđa bargojoavku smiehttat guođohandoarjagiid ja stivret geavahanplánaid. Bargojoavku evttoha, ahte ministeriija ásaha boazodoalu boahtteáigebargojoavkku, mii sáhttá doaibmat geavahanplánaid stivrenjoavkun. Boazodoalu boahtteáigebargojoavku galggašii maiddái smiehttat guođohandoarjjaevttohusaid, mo buoridit dálve- ja geasseguohtumiid geavaheami. Boahtteáigebargojoavkku ulbmil livčče maiddái movttiidahttit bálgosiid ovttastuvvat eaktodáhtolaččat. Geassemánus boazoparlameanttas eana- ja meahccedoalloministeriija kansliijahoavda Jaana Husu-Kallio sávai ođđalágan doarjjaortnega, juogo birasdoarjaga dahje birasbuhtadusa, mii guoskkašii namalassii guohtuneatnamiid dikšuma. Boazodoalu boahtteáigebargojoavkku bargun bázášii maiddái evttohit, mo eará eanangeavaheapmi vahágahttášii unnit boazodoalu. Miessemánus olggos addojuvvon LUKE raporttas bukte ovdan earret eará vuovdedoalu váikkuhusa boazodollui. Bargojoavkku evttohus manná čuovvovažžan eana- ja meahccodoalloministtara beavddi ala. Evttohusas sáhttá maiddái cealkit boahtte giđa. Ođđa ásahus, makkárin dal loahpa loahpas šattašge, galggašii leat fámus go ođđa boazodoallojahki álgá.", "meta": {}, "annotation_approver": null, "labels": [[290, 296, "LOC"], [443, 449, "LOC"], [583, 589, "LOC"], [1845, 1854, "ORG"], [1876, 1885, "ORG"], [1902, 1920, "PER"], [2029, 2038, "ORG"], [2285, 2297, "PER"], [2840, 2857, "PER"], [3139, 3143, "ORG"]]}
{"id": 637, "text": "Sámi musihkkaakademiija háliida máŋggagielat neahttasiidduiguin máilmmiviidosaš fuomášumi. Sámi musihkkaakademiija neahttasiiddut doibmet davvisáme-, suoma- ja eaŋgalsgillii. Sámi musihkkaakademiija lea rahpan neahttasiidduid golmma gillii. Siidduin leat dieđut earet eará musihkkaakademiija oahppiid konsearttain ja prošeavtta dáhpáhusain. – Lei dieđusge čielggas, ahte siiddut bohtet sáme- ja suomagillii, muhto mii háliidit juohkit dieđu maid máilmmiviidosaččat, muitaleaba prošeaktajođiheaddji Kati Eriksen ja njunuš oahpaheaddji Anna Näkkäläjärvi-Länsman. Jođiheaddji guoktá oaivvildeaba, ahte erenomážit olgoriikkalaš mátkkošteaddjit háliidit eanet ja eanet alladását, eakti vásáhusaid ja mii dađe buoret dalle go sámemusihka árbevirolaš ja modeardna hámit. Sámi musihkkaakademiija lea riikkaidgaskasaš Interreg-prošeakta, man ulbmilin lea ovddidit sámemusihka áigáiboahtun. Prošeavttas leat mielde Ohcejoga gielda, Sámi allaskuvla ja Sámi oahpahusguovddáš. Prošeavtta ruhtadit Interreg Davvi Sápmi, Lappi Lihttu, Sámi allaskuvla, Davvekalohttaráđđi ja Ohcejoga gielda, ja dán vuoro prošeakta joatkašuvvá 30.9.2020 rádjai.", "meta": {}, "annotation_approver": null, "labels": [[0, 23, "ORG"], [91, 114, "ORG"], [175, 198, "ORG"], [498, 510, "PER"], [534, 559, "PER"], [764, 787, "ORG"], [809, 817, "MISC"], [905, 920, "LOC"], [922, 937, "ORG"], [941, 962, "ORG"], [984, 1004, "ORG"], [1006, 1018, "ORG"], [1020, 1035, "ORG"], [1037, 1055, "ORG"], [1059, 1074, "LOC"]]}
{"id": 638, "text": "Skábma joavdá Sápmái – son vuordá čáppa ivnniid ja buollašiid. Beaivváš oidnosta čuovvovaš geardde davimus osiin Sámi easkka boahtte jagi bealde. Ohcejoga gieldda davimus gilis Njuorggámis ja joga nuppi bealde Deanu Hilláguras sáhttet beassat vel otne vuossárgga oainnestit beaivváža, jus dálki beare atteš dasa vejolašvuođa. Maŋŋebárgga rájes Njuorggámis lea juo skábma ja beaivváš bissu horisontta vulobealde measta moadde mánu. Beaivi badjána Njuorggámis čuovvovaš geardde boahtte jagi bealde, ođđajagimánu 18. beaivve. Helssega universitehta almmenáhkkedoaimmahaga mielde Njuorggámis lea vuossárgga juo oalle oanehis beaivi go beaivebadjáneapmi lea diibmu 11.42. Beaivváš luoitá horisontta vulobeallái juo 25 minuhta geažes nappo diibmu 12.07. Maŋŋebárga rájes Njuorggáma guovllus elletge skábmamáilmmis olles juovlamánu ja vel stuorra oasi ođđajagimánusge. Skábman čuvgesáigi lea dušše moadde diimmu beaivvis. Jus háliidat diehtit, goas skábma álgá juste du ássanbáikkis, de dutkka statistihkkadiehtti Osmo Moisio neahttasiidduin beaivváža luoitin- ja badjánanáiggiid. Davimus guovlluin skábman olbmot lávejitge vuodjut sin jahkodatbargguide. Hillágurralaš Ellinor Guttorm Utsi dadjá skábma mearkkaša sutnje eanaš duodje- ja boazobargguid. Guttorm Utsi čilge, ahte dáid áiggiid Čorgasa eallu joavdá dálveorohahkii ja son badjeolmmožin sávváge buollašiid. – Mun láven smiehttat, ahte skábman galggašii leat buolaš vai jávrrit čatnašuvvet ja meahcceolbmuide leat sihkkaris áigodat johtit meahccemáilmmis. Boazobarggut eai leat áidna áiggeájanasat sámenissona eallimis seavdnjadamos mánuid áigge. Ellinor Guttorm Utsi dadjá sus lea duodji hui guovddážis justa dáid áiggiid jagis. – Mus gal leat barggut, go duodji lea maid gaskkohagaid mu ámmát. Dat leat soames sávnnjit, maid mun galggan goarostit skábman, go lean ráhkkaneamen juovllaide. Hervvoša Sámi čábbodaga ja imaštallá, go olbmot hállet seavdnjadasas. Ellinor Guttorm Utsi mielas skábma lea somás áigi. Guhkes eahkedat ja oanehis beaivvit eai hehtte su. Son baicce namuha, man čáppis Sápmi lea dalle, go almmis leat buotlágan ivnnit, maid davvi olmmoš beassá hervvošit. – Jus dál geahččá almmi, de dat leat áibbas čuvgeš šearrat ja dat rievddada beaivvis nubbái. Albmi leat álot mannu ivdnásaš. Sii, geat lohket, ahte dáppe lea seavdnjat, sii eai leat gal oba oaidnimenge. – Iđitguovssu muitala dálkerievdamis ja man čáppis dat leage. Dakkár rukses ja lila ivnnit, dan čábbásut ii oba sáhtege, rámiida Guttorm Utsi dálvemáilmmi čuovgga ja ivnniid. Skábma áiggi son rábmo maiddái áhku rollas, go lea vásihan man somá lea áhkkubiid oažžut dutkkadit almmi ipmašiid ja násttiid. – Son dáhtui diehtit, mii datges lea, go násti luhčče. Dan moai dasto guovllaime, go danhan maid sáhttá skábman oaidnit. Skábmaságat Yle Iđit-tv:s diibmu 8.10: Skábma álgá Sámi davimus guovlluin juo skábmamánus ja beaivvit otnot gitta juovlamánu 22. beaivvi rádjái. Dalle lea dálvejorggáldat ja dien áiggi gohčodit maiddái skábmavuođđun. Dálvejorggáldaga lea maiddái jagi oanehamos beaivi. Dan maŋŋá beavvit fas guhkkugohtet ja viimmat ođđajagimánus beaivi iđista horisontta bajábeallái. Geahča vu 25.11. Yle Iđit-tv diibmu 8.10 rájes. Dalle sáhkan skábmaáigi Sámis. Iđit-tv galleda Njuorggámis, gos skábma álgá vuossárgga.", "meta": {}, "annotation_approver": null, "labels": [[14, 20, "LOC"], [113, 117, "LOC"], [146, 162, "LOC"], [177, 188, "LOC"], [210, 215, "LOC"], [216, 226, "LOC"], [344, 355, "LOC"], [446, 457, "LOC"], [523, 545, "ORG"], [576, 587, "LOC"], [765, 775, "LOC"], [1007, 1018, "PER"], [1162, 1182, "PER"], [1245, 1257, "PER"], [1283, 1290, "LOC"], [1599, 1619, "PER"], [1852, 1856, "LOC"], [1913, 1933, "PER"], [2045, 2050, "LOC"], [2463, 2475, "PER"], [2808, 2812, "LOC"], [2769, 2780, "ORG"], [3141, 3152, "ORG"], [3196, 3201, "LOC"], [3219, 3230, "LOC"], [3203, 3210, "ORG"]]}
{"id": 639, "text": "Jiekŋameara ruovdegeainnu ovddidit ain priváhta ruhtademiin: čohkkejit áššis lasi dieđu, ovdalgo ságastallagohtet sápmelaččaiguin. Peter Vesterbacka bargoguoibmi Kustaa Valtonen muitala, ahte fidnu ovddidit friija áigetávvaliin. Peter Vesterbacka bargoguimmiinis Kustaa Valtoneniin lea ain ovddideamen Jiekŋameara ruovdegeainnu sudno Finest Bay Area Development -oasusfitnodaga bokte. Dán muttus fitnodat lea ráhkadeamen nu gohčoduvvon business case -árvvoštallama, masa rehkenastet fidnu goluid ja ávkkiid. – Leat čohkkemin dieđu ja figgat dahkat analysa das, maid gánneha bargat ja mii lea jierpmálaš ollisvuođa dáfus, dego makkár johtolatmeriid sáhttit vuordit, mo doppe sáhtášii johtit, makkár bálvalusat ruovdegeidnui laktásivčče ja makkár goasttádusat ja hattit livčče, muitala Kustaa Valtonen. Ruovdegeaidnoplánaid leat ovddideamen Valtonen sániiguin \"friija áigetávvaliin\". Čanusjoavkkuiguin eai leat vel ságastallagoahtán. Sápmelaččaiguin áigot ságastallat dan maŋŋá, go vuos leat čohkken lasi dieđu fidnu várás. – Giđđat sápmelaččat reagerejedje oalle nannosit ja gávnnaheimmet, ahte ságastallama ii gánnet čađahit dovdduid vuođul. Millosabbot ságastallat duohtaáššiid vuođul. Danin háliidat vuos čohkket dieđu vai áddet dili buorebut ja máhttit vástidit sápmelaččaide buorebut, čilge Valtonen. Plánat bohciidahttet fuola. Miessemánus 2019 fitnodatalmmái Peter Vesterbacka almmuhii Jiekŋameara ruovdegeainnu plánemis ja ollašuhttimis priváhta ruhtademiin. Plánat hirpmástuhtte Sámis. Dat leat bohciidahttán fuola erenoamážit Sámi luonddu ja boazodoalu beales. Maŋimuš háve áššis ságastalle gaskavahku Roavvenjárggas dollon birasdialogat-ságastallandilálašvuođas. Maailman kuvalehti almmustahtii maid gaskavahku áššis viiddes artihkkala. Kustaa Valtonen lohká sin áddet sápmelaččaid fuola. Son oaivvilda, ahte sápmelaččat eai leat kánske ádden sin teknihkalaš čehppodaga ruovdegeainnu ollašuhttimis. Dainna son čujuha iešguđetlágan tunneliidda, šaldiide ja ruovdegeainnu loktemii eatnama bajábeallái. Čuvvot eanagoddeláva ovdáneami. Stáhta mearridii jo giđđadálvve, ahte dat ii ovddit šat ruovdegeainnu Sápmái. Fidnu eai gávnnahan gánnehahttin. Lappi lihttu goit mearridii bisuhit ruovdegeainnu Sámi eanagoddelávas. Lávvaevttohus lea dál sáddejuvvon eiseválddiide cealkinláhkai. Álbmot beassá oaidnit ja kommenteret plána čakčat 2020. Maŋimuš divodemiid maŋŋá Lappi lihtu stivra gieđahallá lávvaevttohusa loahppajagi 2020. Kustaa Valtonen muitala, ahte sii čuvvot lávvaproseassa, muhto eai leat oassálastán dasa iežaset cealkámušaiguin.", "meta": {}, "annotation_approver": null, "labels": [[0, 11, "LOC"], [131, 148, "PER"], [162, 177, "PER"], [229, 246, "PER"], [263, 281, "PER"], [302, 313, "LOC"], [334, 361, "ORG"], [784, 799, "PER"], [839, 847, "PER"], [1295, 1303, "PER"], [1365, 1382, "PER"], [1392, 1403, "LOC"], [1487, 1492, "LOC"], [1535, 1539, "LOC"], [1611, 1625, "LOC"], [1673, 1691, "ORG"], [1747, 1762, "PER"], [2112, 2118, "LOC"], [2154, 2166, "ORG"], [2204, 2208, "LOC"], [2369, 2380, "ORG"], [2432, 2447, "PER"]]}
{"id": 640, "text": "Sámiráđđi lea juohkán kulturdoarjagiid jahkái 2020 – Labba, Jåma ja Gaup-Juuso ožžo bargostipeandda. Dán artihkkalis sáhtát geahččat, geat ožžo doarjaga. Sámiráđđi lea juohkán kulturdoarjagiid ja bargostipeanddaid jahkái 2020. Bargostipeandda juolludedje dán háve duojárii, juoigái ja govvideaddjái doarjjan sin dáiddalaš bargguide. Sámiráđđi juohká jahkásaččat ruhtadoarjagiid sámi kulturdoaimmaide ja lea áidna rájakeahtes ruhtadanvuogádat, mas sámi dáiddáriin ja kulturbargiin lea seamma vejolašvuohta ohcat beroškeahttá das, gos guovllus Sámis sii leat eret. Kulturdoarjaga ulbmil lea nannet sihke árbevirolaš ja ođđaáigásaš sámi kultuvrra ja dáidaga. Doarjja vuoruha earenoamážit prošeavttaid, main dihtomielalaččat barget olles Sámi perspektiivvas. – Sámi kultuvra ja dáidda sihke eallá ja bargá olles Sámis, ja ii dovdda riikkarájáid. Seammás láhččojuvvojit doarjjaortnegat riikkarájáid mielde, mii fas ráhkada stuorra erohusaid vuolggasajiin ja eavttuiguin min kulturbargiid ja dáiddáriid gaskka. Dan dihte lea oktasaš kulturruhtadeapmi min mielas hui dehálaš. Buot min dáiddáriin ja kulturbargiin lea seamma árvu, dadjá Sámiráđi kulturossodaga hoavda Christina Hætta. Sámiráđđi oaččui 82 prošeaktadoarjjaohcamuša ja 37 bargostipeandaohcamuša oktiibuot 12 500 000 Norgga ruvnnu ovddas. Sámiráđđi oaidná, ahte ohcamušat lassánit jagis jahkái, ja erenoamážit vuhttet stuorra dárbbu bargostipeanddaide. Nils Johan Labbai, Naina Helén Jåmai ja Ingá-Máret Gaup-Juusoi bargostipeandda. Kulturlávdegoddi juolludii 42 prošektii oktiibuot 1 150 000 Norgga ruvnnu. Dasa lassin golbma kulturbargi ožžo 200 000 ruvnnu bargostipeandda. Sii leat duojár Nils Johan Labba, govvideaddji Naina Helén Jåma ja juoigi Ingá-Máret Gaup-Juuso. Kulturlávdegotti jođiheaddji Asta Mitkijá Balto dadjá, ahte ohcciid gaskkas lei alla dássi. – Erenoamážit ledje boahtán olu buorit bargostipeandaohcamušat, ja vuoruheapmi ii lean álki. Mii diehtit, ahte Sámis eai leat olu bargostipeandaortnegat, gos sámi kulturbargit ja dáiddárat sáhttet ohcat doarjaga, dadjá Balto.", "meta": {}, "annotation_approver": null, "labels": [[0, 9, "ORG"], [53, 58, "PER"], [60, 64, "PER"], [68, 78, "PER"], [154, 163, "ORG"], [333, 342, "ORG"], [542, 547, "LOC"], [734, 738, "LOC"], [808, 813, "LOC"], [1129, 1152, "ORG"], [1160, 1175, "PER"], [1177, 1186, "ORG"], [1272, 1285, "MISC"], [1294, 1303, "ORG"], [1408, 1425, "PER"], [1427, 1444, "PER"], [1448, 1470, "PER"], [1548, 1561, "MISC"], [1647, 1663, "PER"], [1678, 1694, "PER"], [1757, 1775, "PER"], [1728, 1744, "ORG"], [1705, 1726, "PER"], [1931, 1936, "LOC"], [2039, 2044, "PER"]]}
{"id": 641, "text": "Anne Olli válljejuvvui Seta stivrii vuosttaš sápmelažžan: \"Áiggun bargat arvedávgesápmelaččaid buresbirgejumi ovdii\". Olmmošvuoigatvuođaorganisašuvdna Seta válljii ođđa stivrras mannan vahkuloahpa. Anne Olli oaččui stuorámus jietnameari. Arvedávgesápmelaš Anne Olli lea válljejuvvon olmmošvuoigatvuođaorganisašuvnna Seta stivrra áitosaš lahttun. Son lea vuosttaš sápmelaš Seta stivrras. Seta lea olmmošvuoigatvuođaorganisašuvdna, man ulbmilin lea ovttaveardásašvuohta beroškeahttá olbmo seksualitehtas, sohkabealleidentitehtas dahje sohkabeali ovdanbuktimis. Hálida bargat arvedávgesápmelaččaid buresbirgejumi ovdii. Anne Olli válljejuvvui diibmá jagi arvedávgenuorran ja jagi LHBTIQ-aktivistan. Olli lágidii maid jagi 2017 Anáris ordnejuvvon Sápmi Pride -dáhpáhusa. Olli muitala, ahte áigu bargat eandalitge arvedávgesápmelaččaid ja boaittobealguovlluid arvedávgeolbmuid buresbirgejumi ovdii. – Seta doaimmaid váikkuhusat eai dál oro ollemin doarvái davás. Dálhan mis lea diená buorre dilli, ahte nuppi várreságadoallisge lea áddejupmi ja iežas vásáhus das, makkár dilli lea davvin, Olli lohká. Son maid sávvá, ahte barggus mielde diehtu sámiid birra lassánivčče arvedávgeolbmuid gaskkas. Olli maid niegada ovttasbarggus máŋggalágán vehádaga vehádagaid gaskkas, degomat arvedávgesápmelaččaid, arvedávgerománaid dahje arvedávgemuslimiid gaskkas. Stuorimus jietnamearri: Seta stivra čuovvovaš guovtti jagi badjái válljejuvvui ovddasteaddjičoahkkimis mannan vahkuloahpa Joensuus. Ovddasteaddjičoahkkin lea Seta alimus mearridanorgána. Olli lei ovddasteaddjičoahkkima jietnahárát: 61 olbmos su jienastedje 50, go juohkehaš sáhtii jienastit golmma sierra evttohasa. – Dat lea hui stuorra mearri dákkár olbmui, gii ii leat ovdal leamašan evttohassan, inge mun leat nu olu váikkuhan Seta vuolde ovdal, illuda Olli. – Dat dieđusge muitala, ahte olbmot leat gullan mu birra ja sis gávdno luohttámuš munnje.", "meta": {}, "annotation_approver": null, "labels": [[0, 9, "PER"], [23, 27, "ORG"], [151, 155, "ORG"], [316, 320, "ORG"], [256, 265, "PER"], [372, 376, "ORG"], [387, 391, "ORG"], [198, 207, "PER"], [617, 626, "PER"], [724, 730, "LOC"], [743, 754, "MISC"], [696, 700, "PER"], [767, 771, "PER"], [896, 900, "ORG"], [1084, 1088, "PER"], [1190, 1194, "PER"], [1370, 1374, "ORG"], [1468, 1476, "LOC"], [1504, 1508, "ORG"], [1533, 1537, "PER"], [1803, 1807, "PER"], [1777, 1781, "ORG"], [677, 683, "MISC"]]}
{"id": 642, "text": "Stuđeretgo dahje leatgo juo filbmamediasuorggi ámmátlaš? Walt Disney Animation Studios ohcá sápmelaš hárjehalli. Sámiráđi kulturossodaga hoavda Christina Hætta sávvá, ahte hárjehallama geažil olles Sámi filbmabiras oažžu ođđa dieđuid ja dáidduid. Sámiid ja Disney ovttasbargu joatkašuvvá. Walt Disney Animation Studios ohcá dál sápmelaš hárjehálli dahjege oahpahalli geassái 2010. Hárjehallis galgá leat sámi duogáš, ja son galgá leat stuđeremin dáidda-, gráfalaš-, animašuvdna-, dahje filbmasuorggi, dahje geargan dan suorggi oahpuin. Hárjehalli sáhttá ohcat 10 000 dollára mátkestipeandda, man Sámiráđđi ja Suoma, Norgga ja Ruoŧa Sámedikkit ruhtadit. Stipeandda eaktun lea, ahte hárjehallama maŋŋá hárjehalli galgá buktit ođđa dáidduidis ja dieđuidis ruovttoluotta Sápmái. Ohccis galgá leat plána, mo son áigu dan dahkat. Sámiráđi kulturossodaga hoavda Christina Hætta mielde ulbmilin dainna lea addit sámenuoraide, geat barget mediasurggiin, vejolašvuođa ovddidit iežaset dan suorggis, gávdnat inspirašuvnna ja hukset riikkaidgaskasaš fierpmádagaid. – Sámi filbmabiras lea hirbmat buori ovdáneamis, ja lea dehálaš doarjut Sámi nuorra filbmabargiid iežaset oahpus. Mii sávvat, ahte oahpahalli máhcaha man nu láhkai gelbbolašvuođa, man oažžu oahpahallin, ruovttoluotta Sámi servodahkii. Ohcanáigi nohká ođđajagimánus. Hárjehallanprográmma bistá logi vahku. Dat juohkása čieža suorgái, dego buvttadeapmi ja animerenprográmmaid geavaheapmi. Ohcamušaid galgá sáddet Walt Disney Animation Studios siidduid bokte maŋimustá 13.01.2020. Maiddái mátkestipeandda galgá ohcat Sámiráđis maŋimuštá 13.01.2020 iđđes. Lassedieđuid gávdná Sámiráđi neahttasiidduin. Fágalaš lonohallan ja gelbbolašvuođa ovddideapmi lea oassi Walt Disney Animation Studios, Sámedikkiid ja Sámiráđi gaskasaš soahpamušas. Soahpamuša dahke Jikŋon II -filmma ovttasbarggu oktavuođas.", "meta": {}, "annotation_approver": null, "labels": [[57, 86, "ORG"], [113, 136, "ORG"], [144, 159, "PER"], [198, 202, "LOC"], [1756, 1764, "ORG"], [1741, 1752, "ORG"], [1710, 1739, "ORG"], [1804, 1813, "MISC"], [1567, 1576, "ORG"], [1464, 1493, "ORG"], [1625, 1633, "ORG"], [1125, 1129, "LOC"], [1270, 1274, "LOC"], [1055, 1059, "LOC"], [824, 847, "ORG"], [855, 870, "PER"], [767, 773, "LOC"], [632, 642, "ORG"], [626, 631, "LOC"], [609, 614, "LOC"], [616, 622, "LOC"], [596, 605, "ORG"], [289, 318, "ORG"], [257, 263, "ORG"]]}
{"id": 643, "text": "VILDÁ-duo skearru menestuvvá máilmmis – Válljejuvvui dán jagi top 10 -skearruid jovkui Stuorra-Britannias. Songlines-máilmmimusihkkabláđđi válljii Vildaluodda-skearru dán jagi ovccádin buoremus skearrun. Eŋlándalaš, árvvus ádnojuvvon máilmmimusihkkabláđđi Songlines válljii Vildaluodda-skearru dán jagi ovccádin buoremus skearrun. Vildaluodda lea VILDÁ-duo vuosttas skearru, mii almmustuvai mannan giđa. VILDÁ-duoi gullaba ohcejohkalaš musihkkár Hildá Länsman ja Viivi Saarenkylä. Duo ovttastahttá árbevirolaš luođi, pop-musihkka ja suopmelaš álbmotmusihkka. VILDÁ lea maid evttohassan Jagi ođđa artistan / joavkun Etnogálas, mii ordnejuvvo 9. beaivve ođđajagimánus. Etnogála lea álbmotmusihkka ja -dánssa ovddidanguovddáža ordnen gála.", "meta": {}, "annotation_approver": null, "labels": [[87, 105, "LOC"], [0, 5, "ORG"], [107, 138, "ORG"], [147, 158, "MISC"], [256, 265, "ORG"], [274, 285, "MISC"], [331, 342, "MISC"], [347, 352, "ORG"], [404, 409, "ORG"], [446, 459, "PER"], [463, 479, "PER"], [559, 564, "ORG"], [615, 624, "MISC"], [586, 614, "MISC"], [667, 675, "MISC"]]}
{"id": 644, "text": "ON dálkkádatčoahkkin álgá Espánjas – eamiálbmogat čoahkkanedje juo vahkuloahpas. Suoma Sámedikkis Tuomas Aslak Juuso lea oassálastán juo mannan bearjadaga rájes čoahkkimii. Ovttastuvvan našuvnnaid dálkkádatsoahpamuša oassebealit čoahkkanit Madridii, Espánnjai otná vuossárgga rájes. Dát juovlamánu čoahkkin lea maŋimuš, ovdalgo nu gohčoduvvon Pariissa dálkkádatsoahpamuš boahtá fápmui jagis 2020. ON:a dálkkádatčoahkkin lágiduvvo juohke jagi ja dasa váldet oasi ON:a miellahtoriikkat. Diibmá čoahkkin lágiduvvui Katowices, Polánddas. Madrida dálkkádatčoahkkin lea hui dehálaš danin, go doppe vuosttas háve guorahallet, mo stáhtat čatnasit dálkkádatrievdama eastadeapmái. Ovdamearkka dihte stáhtat galggašedje juo fállat čovdosiid dálkkádatrievdama eastadeapmái, dadjá WWF. Máilmmi ruhtaministarat buktet ovdan sin doaibmaplána dálkkádatrievdama eastadeapmái 9. juovlamánu. Dán ruhtaministariid joavkku nubbi ságadoallin doaibmá Suoma ruhtadoalloministtar Mika Lintilä. Sápmelaččat fárus ovddideamen álgoálbmogiid oainnu: Suoma Sámedikki nubbi várreságadoalli Tuomas Aslak Juuso mátkkoštii juo mannan duorastaga Madridii. Álgoálbmogiid forum huksejuvvui dálkkádatsoahpamuša vuogádahkii buktit máilmmi eamiálbmogiid oainnuid boahttevaš dálkkádatsoahpamuša sisdollui. Álgoálbmogiid forum lea dahkagoahtán oktasaš bargoplána das, mo álgoálbmot mekanisma, nappo organisašuvdna galgá bargat dálkkádatsoahpamuša ovdii. – Mii bargat dan ovdii, ahte álgoálbmotperspektiiva gullo čoahkkimis. Álgoálbmotforumas boahtá ovdan maiddái sámiid perspektiiva ja mii geahččalit ovddidit dan, ahte álgoálbmogiid sadji, nappo nu gohčoduvvon platforma, ovdána, muitala Juuso. Vahkuloahpas válmmaštallon, álgoálbmogiid bargoplána ovdanbuktet čuovvovaš guovtti vahkku áigge Madrida dálkkádatčoahkkimis. – Dat addá konkrehtalaš vejolašvuođa ovdanbuktit álgoálbmogiid perspektiivvaid. Álgoálbmogat besset mielde soahpamušbargui hui vuđolaččat. Álgoálbmogiid jietna ii leat beassan gullosii doarvái. Tuomas Aslak Juuso muitala, ahte álgoálbmogiid jietna ii leat beassan dán rádjái albmaládje mielde dálkkádatšiehtadussii. Juuso muittuha, ahte 80 proseantta olles máilmmi biodiversitehtas lea álgoálbmotguovlluin. Dálkkádatrievdama eastadandoaimmat bohtet váikkuhit olles máilmmi álgoálbmogiidda ja stuorra oassái máilmmi luonddu birrasii. – Álgoálbmotguovllut leat hui guovddážis das, mot seailluhit biodiversitehta ja guoskkatkeahtes luonddu dieinnalágiin, ahte dat eai leat garra váikkuhusaid vuolde. Dál ulbmilin lea, ahte álgoálbmogiid jietna beassá gullosii. – Mii boahtit buktit ovdan min álgoálbmogiid perspektiivva ja daid váikkuhusaid, maid mii oaidnit iežamet birrasiin. Dálkkádatrievdama eastadandoaimmat leat muhtin muddui juo lihkostuvvan álgoálbmotguovlluin, dadjá Juuso. Juuso maiddái muitala, ahte lea dehálaš ovdanbuktit, mo sápmelaččat leat bastán seailluhit ja doalahit sin árbevirolaš ealáhusaid, mat vuođđuduvvet lundui. Sámis Madridii leat Juuso lassin mátkkoštan Silja Karine Muotka ja Jon Petter Gintal Norgga Sámedikkis. Dán háve Ruoŧa Sámedikkis ii beassan oktage vuolgit. Olles dálkkádatsoahpamuš ja dan struktuvra lea hui máŋggabealat ja mohkkái oba čilget, dadjá Tuomas Aslak Juuso. Álgoálbmogiid lassin soahpamušas leat máŋggat oassebealit ja loahpalaš soahpamuša ollašuhttin lea hui viiddis proseassa. Juuso ja eará sámeovddasteaddjit oassálastet dán guovttevahkkosaš čoahkkimii ja čuvvot, mo soahpamušbargu ovdána. – Sávan, ahte min jietna váldo viimmat vuhtii buot mearrádusaid dahkanproseassain olles dán dálkkádatsoahpamuša struktuvrras. Ja sávan, ahte doppe ipmirdit, ahte álgoálbmotforum lea oassi dán dálkkádadatsoahpamušas.", "meta": {}, "annotation_approver": null, "labels": [[0, 20, "MISC"], [81, 97, "ORG"], [98, 116, "PER"], [240, 248, "LOC"], [250, 259, "LOC"], [343, 370, "MISC"], [512, 521, "LOC"], [523, 532, "LOC"], [534, 559, "MISC"], [928, 933, "LOC"], [955, 967, "PER"], [1021, 1036, "ORG"], [1059, 1077, "PER"], [1111, 1119, "LOC"], [462, 464, "ORG"], [173, 216, "MISC"], [397, 419, "MISC"], [768, 771, "ORG"], [1647, 1652, "PER"], [1750, 1777, "MISC"], [1973, 1991, "PER"], [2095, 2100, "PER"], [2752, 2757, "PER"], [2759, 2764, "PER"], [2915, 2920, "LOC"], [2921, 2929, "LOC"], [2935, 2940, "PER"], [2959, 2978, "PER"], [2982, 2999, "PER"], [3000, 3017, "ORG"], [3028, 3044, "ORG"], [3165, 3183, "PER"], [3306, 3311, "PER"]]}
{"id": 645, "text": "Sámedikki Nuoraidráđđi ohcá ođđa lahtuid – áššedovdilahttu: \"Sáhtát váikkuhit sámenuoraid áššiide ja oahpásmuvvat ođđa olbmuide\"  Nuoraidráđi čuovvovaš badji álgá ođđajagimánus. Sámedikki Nuoraidráđđi ohcá čuovvovaš badjái ođđa aktiivvalaš nuoraid mielde. Nuoraidráđi lahttun sáhttá ohcat ieš, muhto maiddái evttohit eará olbmuid fárrui doibmii. Ođđa doaibmabadji álgá jagi 2020 álggus ja dat bistá jagi 2021 lohppii. Ođđa lahtuid válljemis váldojuvvo vuhtii dat, ahte nuorat leat iešguđet giellajoavkkuin ja guovlluin eret, ja ahte sohkabealit leat dásseárvvus. Nuoraidráđđái válljejuvvojit guovtti jagi badjái ságadoalli, várreságadoalli ja vihtta lahtu sihke juohkehažžii persovnnalaš várrelahtut. Lahtut galget leat 18–28-jahkásaččat dalle, go sii válljejuvvojit. Nuoraidráđđái válljejuvvojit eanemustá vihtta 15–17-jahkásaš áššedovdilahtu. “Oba miellagiddevaš” Gárasavvonlaš Sunna Siilasjoki lea Nuoraidráđi áššedovdilahttu. Son lea dál vuosttaš baji mielde Nuoraidráđi doaimmain. Dego máŋgasiin, maid Siilasjokis lei dáhttu bargat sámenuoraid áššiid ovdii. Danin son ozai fárrui doibmii ja beasai álggahit áššedovdilahttun. – Lean liikon leat Nuoraidráđis mielde. Mis leat álo ođđa prošeavttat ja lea somá leat mielde ovddideamen sámenuoraid áššiid, Siilasjoki čilge Sohkaršohka jearahallamis. Eará sámenuoraid deaivvadeapmi lea mearkkašahtti oassi Nuoraidráđi doaimmas. Go Siilasjoki smiehttá, manne gánneha ohcat Nuoraidráđđái, lea vástádus gal čielggas. – Danne, go don sáhtát váikkuhit sámenuoraid áššiide, oahpásmuvvat ođđa olbmuide, beassat mielde iešguđetlágan dáhpáhusaide ja oassálastit prošeavttaide. Dat lea oba miellagiddevaš, lohká Siilasjoki. Máŋggalágan doaimmat ja prošeavttat: Nuoraidráđi bargun leat iešguđetlágán prošeavttat ja doaimmat, maid ulbmilin lea ovddidit sámenuoraid gielalaš ja kultuvrralaš vuoigatvuođaid. Doaimma guovddážis lea sámenuoraid identitehta nannen. Nuoraidráđđi válmmaštallá Sámediggái evttohusaid ja cealkámušaid, mat gusket sámenuoraid. Sámedikki čoahkkima jorba beavddis lea maid Nuoraidráđi ovddasteaddjái čohkkánsadji. Okta varrasamos prošeakta lea nuoraide oaivvilduvvon seksuálasátnegirji, mii lea jorgaluvvon anáraš-, nuortalaš- ja davvisámegillii. Dál Nuoraidráđi ságadoallin doaibmá Risten Mustonen ja várreságadoallin Ánte Veijola. Nuoraidráđi doaimmas lea mielde maid Sámedikki sadjásaš nuoraidčálli Elli-Marja Hetta. Nuoraidráđđái sáhttá ohcat juovlamánu 1. beaivvi rádjái. Rávvagat ohcamii gávdnojit Nuoraidráđi neahttasiidduin.", "meta": {}, "annotation_approver": null, "labels": [[0, 22, "ORG"], [129, 141, "ORG"], [178, 200, "ORG"], [256, 267, "ORG"], [563, 576, "ORG"], [768, 781, "ORG"], [880, 896, "PER"], [901, 912, "ORG"], [963, 974, "ORG"], [1149, 1161, "ORG"], [1007, 1018, "PER"], [1256, 1266, "PER"], [1273, 1284, "ORG"], [1355, 1366, "ORG"], [1380, 1390, "PER"], [1421, 1434, "ORG"], [1651, 1661, "PER"], [1700, 1711, "ORG"], [1898, 1910, "ORG"], [1924, 1934, "ORG"], [1988, 1997, "ORG"], [2032, 2043, "ORG"], [2210, 2221, "ORG"], [2242, 2257, "PER"], [2278, 2290, "PER"], [2292, 2303, "ORG"], [2329, 2338, "ORG"], [2361, 2377, "PER"], [2379, 2392, "ORG"], [2463, 2474, "ORG"]]}
{"id": 646, "text": "Gávpotsámiid kulturguovddášplánat bisánan. Searvi lea gillán maŋimuš jagiid ruhtaváttisvuođain. Oaivegávpotguovllu sámesearvi City-Sámit rs. searvvis muitaledje cuoŋománus, ahte searvvi galget heaittihit ruhtaváttisvuođaid dihte. Searvi lea goittotge ain registtaras. Helssegii plánejuvvon kulturguovddáža plánat leat bisánan, daningo searvi ii šat jođit kulturguovddášfidnu. Searvvi ovddeš ságadoalli Inka Musta muitala, ahte fidnoplána gal lea leahkimin, muhto dat ii ovdan dál. Plána sáhttá goit geavahit, jus muhtin doaibmi dan háliida ovddidišgoahtit. Cuoŋománus searvi mearridii jahkečoahkkimisttis, ahte dat dahká dutkanbivdaga bolesii guovtti olbmo doaimmaid dihte. Sudno atnet sivalažžan kulturguovddášprošeavttas šaddan ruhtaváttisvuođaide. Searvvis eai goittot muital, leago bivdda dahkkon. Yle Sápmi lea máŋgii jearran Helssega bolesis dieđuid das, leago dat ožžon dutkanbivdaga. Boles ii leat goit bearjadaga skábmamánu 22. beaivvi rádjái vástidan. Divvoduvvon 22.11.2019 dbm: 14.26: Muitaleimmet álggos boastut, ahte searvi lea virggálaččat heaittihuvvon. Searvvi dieđut goittotge gávdnojit ain searveregistaris.", "meta": {}, "annotation_approver": null, "labels": [[802, 811, "ORG"], [402, 412, "PER"], [831, 839, "LOC"], [268, 277, "LOC"], [126, 140, "ORG"]]}
{"id": 647, "text": "Lapin Kansai 45 000 euro davvisámegielat ođđasiid buvttadeapmái – ohcagohtet dalán bargi. Lapin Kansa ii leat buvttadan sámegielat ođđasiid badjelaš jahkái, muhto fargga fas galggašii aviissas oidnot maiddái sámegiella. Davvi-Suoma stuorámus aviisa Lapin Kansa lea ožžon stáhtas ruhtadoarjaga sámegielat ođđasiid buvttadeapmái. Stáhtaráđđi lea juohkán ruhtadoarjagiid aviissaid ja daid neahttabláđiid vehádatgielat sisdoaluide. Joavkkus lea okta doarjja sámegielat buvttadeapmái, go Lapin Kansa / Kaleva365 Oy oažžu 45 000 euro davvisámegielat ođđasiidda ja eará goluide. Aviissat ja daid neahttabláđit sáhttet ohcat stáhtaráđis doarjaga sáme-, gárjil-, ruoŧa- ja seavagielat buvttadeapmái. Buot doarjjamearrádusaid sáhttá lohkat stáhtaráđi neahttasiiddus. Aviisa ohcagoahtá bargi. Lapin Kansa vástideaddji váldodoaimmaheaddji Antti Kokkonen muitala Yle Sápmái, ahte sii álggahit sámegielat ođđasiid buvttadeami dalán, go gávdnet dasa bargi. Aviisa ohcagoahtá bargi dakkaviđe. Lapin Kansa -aviisa ii leat buvttadan sámegielat ođđasiid badjelaš jahkái. Aviisa álggahii sámegielat buvttadeami, Lapin Kansa Ságat, jagi 2012 álggus, muhto sámegiella bázii aviissas eret geasset 2018. Fálaldat nogai, daningo aviisa maŋŋonii iežas ruhtaohcamušain olmmošlaš feailla dihte. Dál juolluduvvon 45 000 euro doarjja lea sullii seamma stuoris go ovdalge. Lapin Kansa lea árat ožžon stáhtas jahkásaččat 40 000 euro sámegielat buvttadeapmái.", "meta": {}, "annotation_approver": null, "labels": [[0, 12, "ORG"], [90, 101, "ORG"], [220, 231, "LOC"], [249, 260, "ORG"], [483, 494, "ORG"], [497, 509, "ORG"], [782, 793, "ORG"], [827, 841, "PER"], [850, 860, "ORG"], [977, 988, "ORG"], [1092, 1109, "MISC"], [1342, 1353, "ORG"], [1291, 1295, "MISC"], [1396, 1400, "MISC"], [523, 527, "MISC"], [20, 24, "MISC"]]}
{"id": 648, "text": "Njeallje ođđa ávžžuhusa buoridit láigobarttaid dorvvolašvuođa – rávvagiid dahke, go Levi buollimis dušše golbma máná. Bearjadaga olggosaddojuvvon ođđa dorvonjuolggadusat ávžžuhit earret eará buollinalárbmarusttegiid lasiheami láigobarttain. Mannan giđđadálvve dáhpáhuvai dat, mii ii lean galgat dáhpáhuvvat. Levi čuoiganguovddážis Gihttelis suoli álgán buollin gottii golbma máná. Skuvlaahkásaš nieiddat ledje oappážagat ja eret Pyhtääs lahka Kotka gávpoga Mátta-Suomas. Njeallje máná ja nuora ja sin fuolaheaddji ledje mannan giđđadálvve luopmomátkkis Levis. Golbma nuoramusa ledje oađđimin ovtta láigobartta lovttas ja boarráseamos vuollegearddis. Jovkui gullan ollesolmmoš leai dan háve gos nu olgobáikkis. Ihkku barta buollái, ja buollima sivvan gávnnahuvvui boastut muddejuvvon láhtteliggenkábel. Lovttas oađđán mánáin ii lean mihkkige vejolašvuođaid seastašuvvat buollimis, go guovtte gearddi allosaš orrunlanja ánssus suovva beasai loktanit njuolga badjegeardái. Dušše vuollegearddis oađđán boarrásamos lihkostuvai beassat olggos, go son morihii buollinalárbmarusttega biškumii. Suoma lihkohisvuođaid dutkanguovddáš OTKES lea dárkilit mannan čađa buollima, mii dáhpáhuvai iđitija bealde cuoŋománu 12. beaivvi. Juo miessemánus gávnnahuvvui, ahte boastut muddejuvvon láhtteliggenkábel buolláhii viesu. Seammasullasaš láhtteliggenortnet lea hui dábálaš láigobarttain ja obalohkái bartahuksemis. Barta leai huksejuvvon jagis 2005. Suoma lihkohisvuođaid dutkanguovddáš OTKES lea otne bearjadaga iđitbeaivvi olggosaddán njeallje sierra ávžžuhusa dán buollima dihte das, mo buoridit luopmobarttaid dorvvolašvuođa. Galgá dahkat listtu dorvvolašvuođa guoski áššiin. Lihkohisvuođaid dutkanguovddáš OTKES ávžžuha Suoma buollinsuorggi guovddášorganisašuvnna SPEK dahkat dárkilis rávvagiid ja dárkkistanlisttu, mainna viesu dahje láigoviesu vuovdaleaddji sihkkarastá ja bastá čájehit, mo dorvvolašvuođa guoski vuođđoáššiin lea fuolahuvvon. – Buollán barttas stuorámus buollindorvvolašvuođaváilevuođat ledje elerávdnjerusttegiid muddemis dahkkojuvvon feaillat ja váilevuođat buollinalárbmarusttegiin. Dorvorávvagiid galgá beassat oaidnit. Nubbin ávžžuhuvvo, ahte bargo- ja ealáhusministeriija vuhtiiváldá láigoviessodoaimmas dorvvolašvuođaáššiid njuolggadusaid dagadettiin. Daid báikkiin, gos fállet láigoviesuid, galgá leat oidnosis, mo dorvvolašvuođas lea fuolahuvvon ja láigoheaddjis galgá leat vejolašvuohta oažžut dorvvolašvuođarávvagiid. – Láigovisttiin galget leat doarvái buollinalárbmarusttegat, vejolašvuohta geavahit várreoktavuođa olggos beassama dihte maid oađđenlanjain ja heahtejáddadanbiergasat. Giddodagas galgá gávdnot maid elerávdnjerusttegiid muddema guoski beavdegirji. Dan lassin láigoheaddjis galget leat dehálamos dieđut dorvvolaš ássamis ja das, mo doaibmat heahtedilis. Huksema bearráigeahču galgá čavget. Goalmmádin lihkuhisvuođaguovddáš ávžžuha, ahte Dorvvolašvuohta- ja kemikáladoaimmahat TUKES ja birasministeriija ovttas ovddidit manahallanvugiid, mainna barttaid huksema bearráigeahčus juo huksenmuttus sihkkarastet, ahte elerávdnjebargguid ja geavahussii atnuiváldindárkkistemiid bargá ámmátolmmoš. Alárbmarusttegat galget leat eambo. Njealjádin OTKES ávžžuha sisáššiidministeriija ja daid, geaid ášši guoská, fuolahit njuolggadusain, ahte giddodagas leat doarvái buollinalárbmarusttegat ja dat leat eambo, go mii vuolimus dásis gáibiduvvo. Rusttegat galggašedje leat buot ássanlanjain ja olggos doalvu báikkiin. – Buollinalárbmarusttegiid biškumii moriheapmi lea áli eahpesihkkar, daid meari lasiheami lassin dat galget leat ovttastuvvon oktan ráidun nu, ahte buot biškugohtet oktanaga. Dáinna lágiin buoridit dan vejolašvuođa, ahte olbmot morihit heahtedilis. Erenomážit ollesolbmot galget áiggil gullát, juos buollá. Lassidieđuid oainnát OTKES neahttasiidduin.", "meta": {}, "annotation_approver": null, "labels": [[84, 88, "ORG"], [308, 330, "ORG"], [331, 340, "LOC"], [429, 436, "LOC"], [457, 469, "LOC"], [443, 448, "LOC"], [553, 558, "ORG"], [1123, 1128, "ORG"], [1086, 1091, "LOC"], [1471, 1476, "ORG"], [1695, 1700, "ORG"], [1753, 1757, "ORG"], [1709, 1714, "LOC"], [2911, 2916, "ORG"], [3172, 3177, "ORG"], [3767, 3772, "ORG"], [1434, 1439, "LOC"]]}
{"id": 649, "text": "Golbma muitalusa das, mo Petelius sketsat leat váikkuhan: bilkidanlávlagat, várrugasvuohta gávttiin ja figgamušat njulget boasttodieđuid. Ruoná lihtu riikkabeaiáirras Pirkka-Pekka Petelius ánui duorastaga almmolaččat ándagassii dološ sketsaidis, main bilkidedje sápmelaččaid. Sápmelaš politihkkár guovttos Anni Koivisto ja Jan Saijets ja romána Keijo Svart muitalit, mo sketsat leat váikkuhan sidjiide. 1980-logu loahpas ja 1990-logu álggus suopmelaš neavttárat Pirkka-Pekka Petelius ja Aake Kalliala barggaiga tv-ráidduid, main sápmelaččaid govvidedje vealaheaddji vugiin. Sketsain bilkidedje maiddái earret eará románaid. Petelius ja Kalliala barggaiga sketsahumora juhkaluvvan sápmelaččain Hymyhuulet-, Pulttibois- ja Manitbois-ráidduin. Petelius bivddii dáid sketsaid duorastaga ándagassii virggálaš dieđáhusain. – Háliidan čujuhit iežan ándagassii átnuma buot sápmelaččaide. Bivddán seammás ándagassii daid hehttehusaid, mat mu sketsain leamašan. Dál mun fihtten iežan ovddasvástádusa riikkabeaiáirrasin ja kultuvrra ovddideaddjin, Petelius čálii dieđáhusas. \"Olbmot leat várrugasat, ahte eai nanne stereotiippaid\". Boahttevaš sámediggeáirras, ohcejohkalaš Anni Koivisto oaidná, ahte Petelius ja Kalliala sketsat leat báidnán stereotiippaid, mat olbmuin leat leamašan sámiid birra Suomas. Son muitala iežas leat dan dáfus lihkolaš, ahte lea bajásšaddan Ohcejogas. Gielddas, gos sápmelaččat leat eanetlogus, ii leat gártan gillát stereotiippaid váikkuhusas. – Lean gal oaidnán ja gullan maiddái dan, mo váldoálbmoga siste leat leamašan dakkár ovdagáttut, ahte sápmelaččat leat duolvasat ja alkoholisttat. Dasto boahtá dat nunnuka-huikkašeapmi. Gal mun dieđán, ahte dat lea váikkuhan máŋgasiidda. Koivisto ieš lea maid šaddan várrugassan ovdamearkka dihte dan stereotiippa dihtii, ahte sápmelaččat leat juhkkit. – In mun hálit mannat vaikke sámeguovllu olggobealde gosanu bárii ja doppe vuollaboahtaliin johtit. Mun lean hui várrugas diekkár dilálašvuođain, jos mus lea gákti badjelis. Dieđán, ahte mun in leat áidna. Olbmot leat hui várrugasat dainna, ahte eai ieš vahágisge nanne muhtun dakkár stereotypiija, mii ii oba doala ollenge deaivása. Petelius ándagassii átnuma Anni Koivisto oaidná oktan mearkan das, ahte máilbmi rievdá ja áššit ovdánit. Son sávvá, ahte Petelius dahku čájeha buori ovdamearkka earáide. – Sávan, ahte dat addá earáide roahkkatvuođa smiehttat dan, mo ieš sáhttá iežas doaimmain váikkuhit vehádagaid sajádahkii servodagas ja buoridit dan. Gohčodedje Nunnuka-Uulan. Sámedikki dálá lahttu Jan Saijets, guhte lea Anáris eret ja orru Tamperes, oaivvilda, ahte Peteliusa ándagassii átnun lei buorre dahku. – Galhan dat sketsat ledje oalle roavvásat, vaikko álggus čaibmenge daidda. Dat devdet kultuvrralaš ávkkástallama dovdomearkkaid ja ledje oalle loavkideaddji prográmmat. Saijets mielas ándagassii átnun orui rehálaš, daningo Petelius muitalii duorastaga, ahte son háliida riikkabeaiáirrasin ovddidišgoahtit sápmelaččaid vuoigatvuođaid ja váikkuhit earret eará vuovdečuohppamiidda. Ovdamearkka dihte vuovdegažaldat lea Saijets mielas stuorra váttisvuohta. Jan Saijets muitala, ahte su leat gohčodan Nunnuka-Uulan. Máŋggat sápmelaččat leat vásihan sketsa váikkuhusaid maŋŋá. – Dat álge lávlut \"nunnuka\" bilkidan dihte njuolga munnje, muitala Saijets. Vaikko sketsain lea juo áigi, das ii leat máŋga jagi, go Saijets gulai daid birra mannan háve. Nuoratge dihtet daid, son muitala. \"Vehádahkii čájehuvvo skáhpe báiki\". Saijets oaivvilda, ahte Suomas eai leat ovdal albmaláhkai smiehttan vehádagaid rivttiid ja kultuvrralaš ávkkástallama. Dange eai leat ádden, man hearkkes sajádagas vehádagat leat. – Indiánavitssaid leat muitalan ja Amerihká eamiálbmogiid biktasiid leat geavahan mo beare. Dasa leat dál morihan. Kultuvrralaš ávkkástallan oidno ain das, mo ovdamearkka dihte sámegávttiid geavahit váldoálbmoga dárbbuide. Ovdamearkan Saijets namuha fakegávttiid, maid vuvdet leaikkastallangálvogávppiin. – Máŋgga dáhpáhusas olbmot eai leat oba ádden, ahte sii loavkidit. Vehádahkii čájehit skáhpe saji, go min symbolat geavahuvvojit mo beare. Jos sápmelaččat cuiggodit áššis, sin vuosttildit Saijets mielas issorasat ja váldoálbmot imaštallagoahtá, vuotgo dat sápmelaččat nivssihedje. – Sápmelaččat galget álo guorahallat, man ášši sii buktet ovdan, daningo de olbmot nivssihit issorasat sin vuostá. Diehtemeahttunvuođa dihtii sketsain leamaš stuorra váikkuhus. Sketsat hábmejit miellagovaid sámiid birra danin, go Suomas olbmot eai velge dieđe doarvái iežas riikka eamiálbmogis, oaivvilda Saijets. – Oba skuvllas eai muital sápmelaččain, Amerihká eamiálbmogiinge muitalit oahppogirjjiin eanet. Dat lea stuorra čuolbma. Suopmelaččat eai dieđe olu sápmelaččain, máŋggat gal gáddet sii dihtet. Diehtemeahttunvuohta lea Saijets mielas hábmen maid ártegis dieđuid historjjás. – Leat čuoččuhan, ahte sápmelaččat leat eará guovlluin boahtán sisafárrejeaddjit. Saijets lea gearggus addit ándagassii Peteliusii. – Symbolalaš mearkkašupmi lea stuoris, go sketsa ráhkadeaddji átnu ándagassii. Dábálaččat ovdamearkkas lea stuorra fápmu. \"Juohkehažžii galggai čilget, ahte eat mii hála diená\". Spesiálabagadeaddji Keijo Svart doarju románaid skuvlavázzima Tamperes. Su mielas Petelius galggašii átnut ándagassii maiddái románain. – Eaihan dat sketsat moge orron somá. Pirkka-Pekka Petelius ii ádden, man olu vahágahtii min čeardda ja joavkku, dadjá Svart. Sketsat vahágahtte nu viidát, daningo olbmot álge hoahkat daid. – Buohkat álge áddestallat mahkáš min, dan ii leat somá gullat. Juohkehažžii galggai čilget, ahte eat mii hála diená. Svart muittuha, ahte románat leat suopmelaččat ja hállet suomagiela, eaige bonja giela sketsaid vugiin. Pirkka-Pekka Petelius lea maŋŋá dadjan, ahte sketsain lei ulbmilin čaibmat váldoálbmoga guottuide unnitloguin, ii unnitloguide. Keijo Svart mielas dát ii goassige boahtán oidnosii prográmmaid oktavuođas. Dat eai nuppástuhttán láhttema románaid vuostá buoret guvlui. – Gal dat čuhce min kultuvrii. Svart vuordáge Peteliusas ándagassii átnuma maiddái románain. – Gal dat ollesolbmos livčče jierpmálaš dahku. Nu goit mun dagašin. Petelius muitala iežas sádden maiddái Románaáššiid ráđđádallangoddái deaivvadanbivdaga ášši olis.", "meta": {}, "annotation_approver": null, "labels": [[25, 33, "PER"], [167, 188, "PER"], [306, 319, "PER"], [323, 334, "PER"], [345, 356, "PER"], [462, 483, "PER"], [487, 500, "PER"], [624, 632, "PER"], [636, 644, "PER"], [693, 703, "MISC"], [706, 716, "MISC"], [721, 730, "MISC"], [741, 749, "PER"], [1037, 1045, "PER"], [1162, 1175, "PER"], [1189, 1197, "PER"], [1201, 1209, "PER"], [1286, 1292, "LOC"], [1358, 1367, "LOC"], [1700, 1708, "PER"], [2149, 2157, "PER"], [2176, 2189, "PER"], [2270, 2278, "PER"], [2586, 2595, "PER"], [2495, 2504, "ORG"], [2517, 2528, "PER"], [2540, 2546, "LOC"], [2560, 2568, "LOC"], [2801, 2808, "PER"], [2855, 2863, "PER"], [3085, 3096, "PER"], [3048, 3055, "PER"], [3270, 3277, "PER"], [3336, 3343, "PER"], [3446, 3453, "PER"], [3470, 3476, "LOC"], [3661, 3669, "LOC"], [3861, 3868, "PER"], [4566, 4574, "LOC"], [4442, 4448, "LOC"], [4119, 4126, "PER"], [5129, 5140, "PER"], [5171, 5179, "LOC"], [5191, 5199, "PER"], [5283, 5304, "PER"], [5364, 5369, "PER"], [5553, 5558, "PER"], [5657, 5678, "PER"], [5785, 5796, "PER"], [5954, 5959, "PER"], [5969, 5979, "PER"], [6084, 6092, "PER"], [2480, 2493, "PER"], [3128, 3141, "PER"], [4517, 4524, "PER"], [4744, 4751, "PER"], [4881, 4888, "PER"], [4919, 4929, "PER"], [6122, 6152, "ORG"]]}
{"id": 650, "text": "Sámi allaskuvlla oahpaheaddjioahppit ohppe juoigat, lávlut ja dahkat mašiidnamusihka Ohcejogas – jietnamáilmmi ja musihka dovdan veahkkin boahtteáiggi ámmáhis. Vahku áigge hárjehalle maid dahkat jietnamáidnasiid Sámi musihkkaakademiijas. Kárášjohkalaš Erika Niittyvuopio šloankala uvssa gitta ja seammás bádde jiena. Uvssa šloahkeheami son háliida laktit jietnamáidnasii, man son lea hábmemin musihka ja musihkkapedagogiija oahpuin Ohcejogas. Son lea okta sis, guhte searvá vahku guhkkosaš oahppoollisvuhtii, man Sámi allaskuvla ja Sámi musihkkaakademiija lágidedje ovttas dán vahkus Ohcejogas. Oahpahus lea dárkkuhuvvon namalassii mánáigárdeoahpaheaddji- ja oahpaheaddjistudeanttaide, ja oahpahusa ulbmilin lea fállat musihkkabajásgeassimii veahkkeneavvuid. Oahpahusas váldojit vuhtii árbevirolaš sápmelaš vokálamusihkkašlájat ja musihkkapedagogihka sierra hámit. Oahpahusas ávkkástallet maid digitála veahkkeneavvuiguin. Dákkár oahpahusa, mas leat beassan oahppat teorehtalaš vuođu lassin maiddái geavatlaš musihka ráhkadeami, oahppit atnet mávssolažžan. Leamaš vuogas, go ieš lea beassan báddet jienaid, lávlagiid ja de loahpas dihtoriin hábmet musihka ja jietnamáilmmiid máidnasiidda. Kárášjohkalaš mánáidgárdeoahpaheaddjioahppi Anna Helene Eira Persen oaidná buoremus beallin dan, go oahpahus leamaš nu máŋggabealat. – Mii leat lávlon ja juoigan hui ollu. Mun lean maid oahppan ođđa lávlagiid ja ođđa vugiid, mo geavahit musihka mánáidgárddis. Vahku áigge oahppit leat Ohcejogas Sámi musihkkaakademiija guossis hárjehallan juoigat, lávlut ja dahkat mašiidnamusihka, ja vel hábmet daid olis jietnamáidnasiid. Sámi árbevieruid heiveheapmi leamaš hástaleaddji, muhto maid somá, oaivvilda kárášjohkalaš Tonje Iren Anti. – Álggos go deike bohten, in lean áibbas sihkkar nagodango juoigat, muhto dál mun juoiggan. Sámi allaskuvlla doavttirgráđastudeanta Annukka Hirvasvuopio-Laiti lea prošeavtta olis oahpahan sihke Sámi allaskuvlla ja musihkkaakademiija oahppiid miehtá Sámi. Son oaidná ovttasbarggu dehálažžan buohkaide. – MIi leat seamma álbmot, mis lea seamma giella ja seamma musihkkaárbi, ja lea hirbmat dehálaš, ahte beassat bargat rájiid rastá. “Sáhtášin searvat vaikko juohke jagi”. Sámi musihkkaakademiija lea riikkaidgaskasaš Interreg-prošeakta, mas leat mielde Ohcejoga gielda, Sámi allaskuvla ja Sámi oahpahusguovddáš. Prošeavtta ruhtadit Interreg Davvi Sápmi, Lappi Lihttu, Sámi allaskuvla, Davvekalohttaráđđi ja Ohcejoga gielda, ja dán vuoro prošeakta joatkašuvvá 30.9.2020 rádjai. Sámi allaskuvllas, Ohcejoga gielddas ja Sámi oahpahusguovddážis leat goittotge sávvan oažžut prošeavtta bissovaš doaibman. Prošeavtta jođiheaddji Kati Eriksen lea ovdalis namuhan, ahte ulbmil lea oažžut doaimma bissovažžan. Sámi allaskuvlla oahppiide maid heivešii, ahte sámemusihka oahpahus livččii bistevaš vuođu alde, ja ahte mánáidgárdeoahpuid golmma jagi linjás studeanttat beasašedje searvat vuđolut musihkkaoahpahussii dávjjit. – Mii galggašeimmet beassat máŋgii searvat dán sullasaš oahpahussii, mas luohti ja sámemusihkka leat guovddážis. Leat oahppan dan, mo čatnat musihka ja luođi oktii, go dathan livččii dehálaš, ahte luohti oidnošii eambbo mánáidgárddis, loahpaha Anna Helene Eira Persen. Geahča dán áššis lasi bearjadagaYle Ođđasiin Yle TV1:žis diibmu 16.45.", "meta": {}, "annotation_approver": null, "labels": [[85, 94, "LOC"], [252, 270, "PER"], [584, 593, "LOC"], [432, 441, "LOC"], [0, 16, "ORG"], [212, 236, "ORG"], [532, 555, "ORG"], [1233, 1256, "PER"], [1474, 1483, "LOC"], [1484, 1507, "ORG"], [1613, 1617, "LOC"], [1970, 1974, "LOC"], [1853, 1879, "PER"], [1704, 1719, "PER"], [1915, 1953, "ORG"], [2191, 2214, "ORG"], [2272, 2287, "LOC"], [2289, 2304, "ORG"], [2308, 2329, "ORG"], [2351, 2371, "ORG"], [2236, 2244, "ORG"], [2373, 2385, "ORG"], [2387, 2402, "ORG"], [2404, 2422, "ORG"], [2426, 2441, "LOC"], [2496, 2513, "ORG"], [2515, 2532, "LOC"], [2536, 2559, "ORG"], [2642, 2654, "PER"], [2720, 2736, "ORG"], [3245, 3252, "ORG"], [3232, 3244, "MISC"], [3175, 3198, "PER"], [513, 528, "ORG"], [1813, 1829, "ORG"]]}
{"id": 651, "text": "Okta olmmoš duššai biilalihkohisvuođas Kakslauttanen ja Burdnomohki gaskkas. Boles jáhkká, ahte biilla vuoddji jámii dalán. Nissonolmmoš lea duššan uhca biilla ja trailera oktiibeaškkeheamis Soađegili gieldda davveoasis Kakslauttanen ja Burdnomohki gaskkas, dieđiha boles. Lihkohisvuohta dáhpáhuvai duorastaga iđđes vehá ovdal diibmu viđa. Lietuvalaš traileris ledje guokte olbmo ja das ii lean guorbmi alde. Trailera mátkkošteaddjit eaba lápmašuvvan. Trailer leai jođus davás, go uhca biilla bođii boasttobeale luotta ovddal ja beaškkehii trailera gurotbeali ovdačihkii. Njelješgeainnu alde leai dábálaš dálvesiivu ja seavnnjádat. Boles jáhkká, ahte uhca biilla vuoddji jámii dalán. Boles dutká lihkohisvuođa siva.", "meta": {}, "annotation_approver": null, "labels": [[39, 52, "LOC"], [56, 67, "LOC"], [191, 208, "LOC"], [220, 233, "LOC"], [237, 248, "LOC"], [572, 586, "LOC"]]}
{"id": 652, "text": "Jikŋon II vuosttas filbmabihtáš illudahtii máŋgasiid – sámegiela oahpaheaddji behttui jietnaneavttáriid gillii. Davvisámegiela lassin jietnaneavttáriin lea gáibiduvvon neaktindáidu ja lávlunmáhttu. Disney almmustahtii gaskavahku vuosttaš smáhkkabihtá davvisámegielat Jikŋon II -filmmas. Smáhkkabihtážis čájehuvvo, mo filmma váldokarakterat suohtastallet gaskaneaset. Eanodaga Heahtá skuvlla sámeluohkálaččat gal illudedje filbmabihtás, man besse viimmát oaidnit. 1. luohkkálaš Sara-Sofia Virkkunen ja Inger Näkkäläjärvi mielas orui ártet gullat, go Elsa ja Anna sámásteigga. – Dat lea suohtas. Dán rádjái buot leamašan suomagillii, ii leat mihkkege sámegillii, dadjá Virkkunen. Ovdaskuvllalaš Eleninga Näkkälä háliidivččii juo oaidnit olles filmma, muhto ii vel riekta dieđe maid vuordit. – In dieđe makkár dat lea sámegillii, go iihan dasa leat hárjánan, dadjá Näkkälä. Nieiddat leat juo háleštan skuvlla gaskadiimmuid áigge ođđa filmmas. Olles filmma šaddá vel goit vuordit veháš áigge, dasgo Jikŋon II vuosttaseahket lea easka juovlamánu 25. beaivve. Sámegielat filbmatrailera almmustahttet vuossárgga 25.11. ja dan nieiddat dál vurdet. – Oba suohtas dat lea, dadjá Sara-Sofia Virkkunen. Davvisámegiela oahpaheaddji lea behtton gillii. Buohkat eai goittotge nu movttáskan filmma smáhkkabihtážis. Avvila logahaga davvisámegiela oahpaheaddji Marjaana Aikio geahčai filmmaža iežas oahppiiguin, geat studerejit sámegiela eatnigiellan logahaga goalmmát luohkás. Filmma giella lei dakkár, maid sii eai gal vuordán. – Jus mun njuolga dajan, de lean behtton dan gillii, man mun gullen. Oahppiiguin geahčaimet dan ovttas ja gal mii leimmet hirpmástuvvan, lohká Aikio. Aikio muitala, ahte okta su ohppiin dajai, ahte báikkuid lei váttis juobe ipmirdit giela. Dárogiela váikkuhus gullo filmma smáhkkabihtážis muhtin sajiin ja dat maid váikkuha ovdamearkka dihtii sátneortnegii, oaivvilda Aikio. Giela son atná erenomáš dehálažžan danin, go ealligovva lea oaivvilduvvon mánáide. Aikio mielas giella galggašii leat dakkár, ahte dan lea álki ipmirdit. Dasa lassin ealligova bokte sáhttá váikkuhit giela ovddideapmái ja seailluheapmái. – Filmmathan leat maiddái okta vuohki gáhttet, ovddidit ja oahpahit giela. Leago dárkkuhus moivet dahje sehket mánáid giela eanet, jearrá Aikio. “Mii leat bargan nu bures go sáhttit”. Jikŋon II davvisámegielat smáhkkabihttá leamašan oaidnimis neahtas dál moadde beaivvi. Filmma bagadalli Sara Margrethe Oskal muitala, ahte lea dán rádjái ožžon dušše buori máhcahaga. Aikio cuiggodemiid Oskal goit váldá vuhtii, muhto deattuha, ahte filmmas lea geavahuvvon normerejuvvon davvisámegiella. – Mii leat bargan nu bures go mii sáhttit, danne go mii buohkat beroštit sámegielas ja sámi geahččiin. Davvisámegielas leat maiddái suopmanerohusat ja dan mii leat váldán vuhtii. Juohke neavttár lea beassán hupmat iežas suopmana ja dan beassá geahčči gullat dasto go oaidná olles filmma, dadjá Oskal. Disney almmustahtii filmma jietnaneavttáriid dán vahkus oktan filmmažiin. Jietnaneavttárat leat válljejuvvon Disney jietnageahččalemiid ja alla kvalitehta iskkademiid vuođul. Jietnaneavttára jietna galgá heivet originála jitnii, sihke agi dáfus ja maiddái jietnakvalitehta dáfus. Neavttár galgá nagodit maiddái lávlut Disney lávlagiid, mat eai leat álkit ja gáibidit earenomáš lávlunvuogi, čilge Oskal. Davvisámegiela lassin jietnaneavttáriin leage gáibiduvvon eandalit neaktindáidu ja lávlunmáhttu. – Moattis jietnaneavttáriin eai leat eatnigiellagat, muhto go geahččá filmma, de geahčči oalát vajálduhttá dan. Dat aŋkke buktá ovdan dan jurdaga ja dovddu, mii boahtá dan filmmas ovdan, dadjá Oskal. Oskal muittuha, ahte olu sámit leat massán iežaset giela, ja danne ii leat dárbu sirret eatnigiellagiid ja sin, geat leat easka oahppame giela. – Mii leat čájehan, ahte mii leat árvasat ja buorredáhtolaččat sidjiide, geat leat oahppame giela. Ja maiddái mánnái, guhte lea oahppame sámegiela dahje ii duosttastuva hupmat sámegiela. Kánske sutnje lea buorre gullat, ahte ii leat gusto várálaš hupmat vehá eará láhkai go sii, geat leat hupman sámegiela jo mánnávuođa rájes, dadjá Oskal. Cuiggodemiin fuolakeahttá filmma bagadalli vuordá gealdagasain Jikŋon II vuosttaseahkeda. – Mun nu illudan dasa, ahte mii beassat čájehit olles filmma. Olbmot besset oaidnit olles muitalusa ja vásihit dan čehppodaga mii mis Sámis lea, earenomážit mii guoská neaktimii, lávlumii ja jorgaleapmái. Das boahtá ovdan, ahte mis lea Sámis čehppodat ja mii leat gergosat dubbet vaikko makkár filmmaid dás duohko, árvala Sara Margrethe Oskal.", "meta": {}, "annotation_approver": null, "labels": [[0, 9, "MISC"], [198, 204, "ORG"], [267, 276, "MISC"], [367, 375, "LOC"], [376, 390, "ORG"], [477, 497, "PER"], [501, 519, "PER"], [549, 553, "PER"], [557, 561, "PER"], [667, 676, "PER"], [4089, 4094, "PER"], [3308, 3313, "PER"], [3230, 3236, "ORG"], [3021, 3027, "ORG"], [2912, 2918, "ORG"], [2905, 2910, "PER"], [2412, 2432, "PER"], [2510, 2515, "PER"], [2262, 2267, "PER"], [995, 1004, "MISC"], [862, 869, "PER"], [693, 709, "PER"], [1169, 1189, "PER"], [1343, 1357, "PER"], [1655, 1660, "PER"], [1662, 1667, "PER"], [1880, 1885, "PER"], [1970, 1975, "PER"], [2308, 2317, "MISC"], [3605, 3610, "PER"], [3612, 3617, "PER"], [4159, 4168, "MISC"], [4508, 4528, "PER"], [4422, 4427, "LOC"], [4320, 4325, "LOC"], [2491, 2496, "PER"]]}
{"id": 653, "text": "Riikkabeaiáirras Pirkka-Pekka Petelius bivdá ándagassii dološ nunnuka-sketsaidis. Petelius átnu almmolaččat ándagassii sápmelaččain 1980–1990-loguid tv-ráidduid, main sápmelaččat govviduvvojit vealaheaddji vugiin. Ruonáid riikkabeaiáirras Pirkka-Pekka Petelius bivdá sápmelaččain almmolaččat ándagassii iežas boares tv-ráidduid, main sápmelaččat govviduvvojit vealaheaddji vugiin. 1980-logu loahpas ja 1990-logu álggus suopmelaš neavttárat Pirkka-Pekka Petelius ja Aake Kalliala barggaiga sketsahumora juhkaluvvan sápmelaččain máŋggain sierra prográmmain. Mahkáš sápmelaččaid áddestalli Naima-Aslak ja Soikiapää -figuvrrat ledje earret eará Hymyhuulet-, Pulttibois- ja Manitbois -tv-ráidduin. Petelius muitala ándagassii átnumis preassadieđáhusastis duorastatiđit. – Háliidan čujuhit iežan ándagassii átnuma buot sápmelaččaide. Bivddán seammás ándagassii daid hehttehusaid, mat mu sketsain leamašan. Dál mun fihtten iežan ovddasvástádusa riikkabeaiáirrasin ja kultuvrra ovddideaddjin, Pirkka-Pekka Petelius dadjá. Eai gula šat dán áigái, muhto ellet ain neahtas. Petelius čállá dieđáhusastis, ahte beakkán nunnuka-sketsat ledje iežas áiggi buktagat, iige son otne šat searvvašii dakkáriidda. Dalle ulbmilin leai áddestallat váldoálbmoga ovdagáttuid sápmelaččaid vuostá. Dál son iešge atná daid hui vealaheaddji sisdoallun, mas lea áibbas nuppelágan váikkuhus. – Sketsaide čujuhuvvon kritihkka lea mu mielas positiivvalaš mearka das, ahte áiggit leat rievdan. Dál mii áddet buorebut áššiid, mat leat veahádagaid vuostá min servvodagas. Maiddái diđolašvuohta min álgoálbmoga dilis ja rivttiin lea lassánan, Petelius deattuha. Ruonáid riikkabeaiáirras Pirkka-Pekka Petelius sávvá, ahte dán sullasaš tv-sketsat eai šat ovdanbuktojuvvošii, eaige dálá artisttat šat dakkáriid dagašii, go dát eai gula dán áigái. Son šálloša, go dát dološ nunnuka-sketsat leat álgán eallit iežaset eallima neahtas. Kalliala čuožžu sketsaid duohkin. Nubbi sketsaid neavttáriin, Aake Kalliala dadjá Ilta-Sanomat -aviissas, ahte son ain čuožžu dáid prográmmaid duohkin, muhto songe ii šat dagašii dáid. Son baicce atná amasin Petelius ándagassii bivdima sápmelaččain. – Mu mielas das ii leat jierbmi, muhto varra su sajádat riikkabeaiáirrasin lea dakkár, ahte son šaddá njolodit, varra dat lea dakkár, Kalliala dadjá Ilta Sanomat -aviisii. Kalliala maid dadjá, ahte sus ii leat gal boahtán millii átnut ándagassii dološ sketsaid. Son deattuha, ahte dán áigge ferte leat duohta dárki dainna, maid njálmmis olggos luoitá, muđui šaddá váttis dillái. Kalliala ii leat mannan áiggiid ságastallan Peteliusain boares prográmmain. Prográmmat ain oaidninláhkai Yle Ealli Arkiivvas. Juo máŋgalogi jagi boares sketsat leat ainge oaidnimis ovdamearkka dihte Yle Areenas Ealli Arkiivva sisdoaluin. Yleisradio olggosaddinhoavda Ismo Silvo muitala, ahte dát sketsat gávdnojit Yle Ealli Arkiivvas ain dás duohkoge. Su mielas arkiivva gurren lea stuorra ulbmilgažaldatášši. – Yle Arkiiva lea okta min álbmoga muittuin. Dohko leat čoggon Yleisradios dahkkojuvvon prográmmat dáid vuođđaloguin rádios ja televišuvnnas. Dohko čoggojit dakkár prográmmat, mat govvidit dan áiggi, maid eai goit šat dagašii eaige olggosattášii. Hálida bargat sápmelaččaid ovdii. Riikkabeaiáirasiin Pirkka-Pekka Petelius baicce háliida dál ovddidit sápmelaččaid rivttiid ollašuvvama. – Riikkabeaiáirrasin háliidan bargat sápmelaččaid duohtavuohta- ja soabadallankommišuvnna ovddidemiin. – Jurddašan, ahte iežan dološ tv-sketsaid negatiivvalaš váikkuhusaid čielggadeapmi ja ándagassii átnun leat vuogit, maiguin mun čájehan, ahte lean juoidá oahppan historjjás ja háliidan divvut dáid feaillaid, Petelius deattuha. Son maid dadjá, ahte riikkabeivviid čuvgehuslávdegotti lahttun son háliida nannet sápmelaččaid kultuvrralaš rivttiid. Birassuodjaleami bealde son háliida váikkuhit menddo beaktilis vuovdečuohppamiidda ja plánaide Jiekŋameara ruovdemáđija huksemis. Bisma Salmi maid ánui ándagassii. Ovdalis Oulu bismagotti bisma Samuel Salmi lea átnon sápmelaččain ándagassii historjjás dáhpáhuvvan vealahemiid. Salmi ovdanbuvttii jagi 2012, ahte girku vel 1930-logus doarjjui nálledutkamušaid, maid oktavuođas ovdamearkan Anáris dolvo oaiveskálžžuid Helssegii. Nubbin ovdamearkan son loktii sámegielaid fuotnuma.", "meta": {}, "annotation_approver": null, "labels": [[17, 38, "PER"], [82, 90, "PER"], [239, 260, "PER"], [465, 478, "PER"], [440, 461, "PER"], [587, 598, "PER"], [641, 651, "MISC"], [654, 664, "MISC"], [669, 678, "MISC"], [602, 611, "PER"], [693, 701, "PER"], [985, 1006, "PER"], [1063, 1071, "PER"], [1649, 1670, "PER"], [1891, 1899, "PER"], [1973, 1985, "ORG"], [1953, 1966, "PER"], [2290, 2302, "ORG"], [2275, 2283, "PER"], [2313, 2321, "PER"], [2520, 2528, "PER"], [2564, 2575, "PER"], [2625, 2644, "MISC"], [2787, 2797, "PER"], [2834, 2853, "MISC"], [2932, 2943, "MISC"], [2719, 2745, "MISC"], [3230, 3251, "PER"], [3626, 3634, "PER"], [3899, 3904, "PER"], [3957, 3969, "PER"], [3935, 3950, "LOC"], [4040, 4045, "PER"], [4151, 4157, "LOC"], [4179, 4188, "LOC"], [3858, 3869, "LOC"], [2993, 3004, "ORG"], [1605, 1613, "PER"]]}
{"id": 654, "text": "Maŋimuš logi jagi siste Sámi jávrrit eai leat jikŋon ná árrat – Njellimvuonâšis mihtiduvvui 23 sentte assás jiekŋa. Gádjunlágádus goit váruha doddjomis rašes jieŋaide, go sin gielkkát eai govddo dađi buorebut go earáidge gielkkát. Njellimvuonâšis, Anárjávrri nuortamátta geažis oidnojit jo mohtorgielkká luottat ruossut doarrás. Fiskes bargobiktasiidda gárvodan almmái maid njuike mohtorgielkká ala ja dolle guovdu vuona. Oaggut gal ii leat vuolgán, vaikko jiekŋabovra leage garran fárrui. Njellimlaš Heimo Pukkila bargá Suoma birasguovddážii ja mihtida dálvit jieŋaid assodaga. Pukkila lea dakkár almmái, gean barggu robohtta dahje automáhta ii sáhte doalvut. Son fitná máŋgii mánus bovremin rutniid ja mihtideamen jieŋaid. Dál mihtideaddji orru beanta duđavaš mihttáriiddis bohtosiidda. – Dálhan dat orru buorre dilli. Áiggil jieŋui, nu mo galgáge, dadjá Pukkila. Dán álgodálvvi leamaš Sámis bures buollašat, mat leat nanosmahttán jieŋaid. Pukkila čuggesta muohttagii sentemihttára ja mihtida, man gassa muohta jieŋa alde lea. Dasto skurbala lupmastis smávva girjjáža, masa mearku loguid. Dasto leage bovhkagoahtit. – Mihttára mielde dákko lea 23 sentte assás jiekŋa. Dál dákko lea áibbas dorvvolaš johtit, nanne Pukkila. Son bovre golbma sierra gáldu, maid loguin rehkenastet gaskaárvvu ja ná ožžot virggálaš jieŋaassodaga, mii ihtá birasguovddáža siidduide. Pukkila nubbi mihtidanbáiki lea Pakšvuonâšis, láhka Njellima gili. Doppe mihtidit jieŋa báikkis, gokko lea hui čieŋal, 42 mehtera. Doppe logut leat áibbas earát, maid Njellimvuonâšis. Skábmamánu 10. beaivve Pakšvuonâša gáttis lei dušše čieža sentte jiekŋa, iige gáttis duostan guhkkelebbui. Pukkila ferte bargat álgojagi hui rašes jieŋaid alde, muhto son ii bala. – Rávvagat leat dakkárat, ahte ii oaččo iežas heakkain duhkoraddat. Ferte leat sihkkar, ahte gápmagiid vuolde lea doarvái nana jiekŋa, muitala Pukkila. Go Anárjávri lea ná árrat jikŋon, de dalán boahtá millii, ahte ammal dál de bistet oaggunsiivvut guhkás giđđii. – Gitta giđđii lea váttis oaidnit. Muhto dál gal orošii leamen nu, árvaladdá Pukkila várrugasat. Lagaš beivviide lea lohpidan njázuid. Pukkila duostá árvalit, ahte smávva njázut eai bora jieŋa vuolil. – Dál orrot jo nu nana jieŋat, ahte dat gal girdet oanehis njázuid, árvala Pukkila. Čuovvovaš geardde Sámi jávrriid jieŋa mihtidit 30.11. Mihtideaddjit mihttidit seamma sajiin moddii mánus. Suoma birasguovddáš: Jávrrit jiekŋugoahtán moadde vahku árat. Suoma birasguovddážis leat dutkan dárkket Sámi jiekŋadili. Suomas leat mihtidan jieŋaid assodaga hui guhká. Anárjávrri jorkŋaid jiekŋadili leat čuvvon jo jagi 1925 rájes, muhto jagis 1961 Anárjávrri jieŋa mihtidišgohte jeavddalaččat. – Dán jagi jávrrit leat jiekŋugoahtán moadde vahku árat, maid maŋimuš logi jagi siste leat dahkan, muitala Suoma birasguovddáža hydrologa Merja Pulkkanen. Maŋimuš logi jagi áigge jorkŋat leat jikŋon dušše oktii golggotmánus. Dávjjimusat jávrri čielggit leat jikŋon easkka juovlamánus. Ovdamearkka dihte mannan jagi Anárjávri orui illá oba jiekŋumin. Vel juovlamánu loahpas Skállujorkŋas lei jiekŋa dušše 1–3 sentte. – De lea okta jahki, mii oidno čielgasit statistihkain, namalassii jahki 2007. Dalle jorkŋat jikŋo easkka ođđajagimánus, muitala Pulkkanen. Okta jávri vel guhkkelabbos davvin lea dakkár, man gokčet nana jieŋat áli vuosttamužžan, namalassii Ohcejoga Geavojávri. Ovdamearkka dihte dán jagi skábmamánus, varrasamos statistihka mielde Gilbbesjávrris lei dušše vuollái 15 sentimehtera jiekŋa, de Geavojávrris jiekŋa lei measta logi sentimehtera assái. Dás vulobealde sáhttát dulkot Njellima guovllu jiekŋadili. Váruhit rašes jieŋain: “Gádjunlágádusa gielkkát eai govddo dađi buorebut go earáidge gielkkát” Avvila gádjunlágádusas boahtá garra muittuhus. Buollinčáskadanhoavda Jukka Harmanen gohčču máššat ja muittuha, ahte vaikko dál orruge leamen dievas dálvi, de eandaliige Avviljogas, Avvila vuolledási buohta leat hui rašes jieŋat. Gádjunlágádusa mielde olbmot eai oaččo luohttit earáid gielkkáid luottaide. – Jus muhtun lea sihkuhan joga rastá, de dat ii dáhkit dan, ahte buohkat besset dorvvolaččat dan rastá. – Jođánis gielkkáinhan gal vudjet čáhcecrossage. Muhto jus njoazit fievrruin, reahka maŋis manat seamma luottaid mielde, de funet sáhttá geavvat. Gádjunlágádusa mielde dán álgodálvvi áigge oktage ii leat vel doddjon jieŋaide, lihkus. – Mun váruhan mannamis menddo árrat jieŋaid ala. Guoli sáhttá gávppisge oastit. – Jus doddjo jieŋaide, de eai mis leat dađi buoret biergasat. Gádjunlágádusa gielkkát eai govddo dađi buorebut go earáidge gielkkát, dadjá Harmanen.", "meta": {}, "annotation_approver": null, "labels": [[24, 28, "LOC"], [64, 79, "LOC"], [231, 246, "LOC"], [248, 258, "LOC"], [501, 514, "PER"], [521, 542, "ORG"], [857, 864, "PER"], [888, 893, "LOC"], [942, 949, "PER"], [1215, 1222, "PER"], [1414, 1427, "LOC"], [1394, 1406, "LOC"], [1362, 1369, "PER"], [1529, 1544, "PER"], [1569, 1587, "LOC"], [1653, 1660, "PER"], [1869, 1876, "PER"], [1881, 1890, "LOC"], [2067, 2074, "PER"], [2125, 2132, "PER"], [2266, 2273, "PER"], [2293, 2297, "LOC"], [2381, 2400, "ORG"], [2443, 2464, "ORG"], [2502, 2508, "LOC"], [2485, 2489, "LOC"], [2551, 2561, "LOC"], [2631, 2641, "LOC"], [2784, 2804, "ORG"], [2815, 2830, "PER"], [2992, 3001, "LOC"], [3222, 3231, "PER"], [3342, 3352, "LOC"], [3333, 3341, "LOC"], [3424, 3438, "LOC"], [3484, 3496, "LOC"], [3570, 3586, "LOC"], [3763, 3777, "PER"], [3863, 3873, "LOC"], [4556, 4564, "PER"], [579, 586, "PER"], [3050, 3063, "LOC"], [3694, 3716, "ORG"], [3875, 3892, "ORG"]]}
{"id": 655, "text": "Jikŋon 2 sáhttá oaidnit juo ovdal vuosttaseahkeda – sámegielat filmma ovdačájáhusat aŋkke Anáris, Ohcejogas ja Roavvenjárggas. Geahča dán artihkkalis, gos ja goas Jikŋon 2 -filmma sáhttá fitnat geahččamin sámegillii. Beakkánis Jikŋon 2 -filmma sáhttá fitnat geahččamin juo ovdal vuosttaseahkeda. Vuosttas vejolašvuođat beassat geahččat filmma leat juo juovlamánu 14. beaivve. Earet eará Anára gieldda Aslak-ealligovvateáhter ja Roavvenjárgga sámesearvi Mii rs. čájehit filmma juovlamánu 14. beaivve. Jikŋon 2 -filmma sihkkarastojuvvon ovdačájáhusat juovlamánus: Avvilis lávvardaga 14.12. diibmu 15.00 ealligovvateáhter Aslakis, Anáris lávvardaga 14.12. diibmu 16.00 Sámi kulturguovddáš Sajosis, Roavvenjárggas lávvardaga 14.12. diibmu 15.30 BioRex Cinemas, Ohcejogas lávvardaga 14.12. diibmu 18.00 Ohcejoga skuvllas, Ohcejogas gaskavahku 18.12. diibmu 18.00 Ohcejogas skuvllas. Filbma oaidninláhkái maid stuorra gávpogiin, muhto čájáhusbáikkit eai vel sihkkaraston. Davvisámegielat Jikŋon 2 -filmma virggálaš vuosttasčájáhus lea 25.12.2019 – oktanaga eará davviriikkalaš giellaveršuvnnaiguin. Davvisámegielat filmma lea bagadallan Sara Margrethe Oskal. Juo dál lea sihkkarastojuvvon, ahte Jikŋon 2 -filbma boahtá oaidninláhkái juovlamánu loahpas goit Helssegis, Oulus, Anáris ja Eanodagas. Čájáhusat leat: Helssegis gaskavahku 25.12. diibmu 14.30 Kinopalatsis, Oulus gaskavahku 25.12 Oulun Staris, diibmoáigi ii leat vel almmuhuvvon, Heahtás duorastaga 26.12. diibmu 14.00 Kino Hettas, Heahtás duorastaga 2.1. diibmu 14.00 Kino Hettas. Suoma Disney vuovdinossodagas muitalit, ahte dáid beivviid čielgá, maid eará guovlluin ja gávpogiin filbma čájehuvvo juovlamánu 25. beaivve rájes. – Finnkino stuorra gávpogiin oažžut dieđu dán vahkus. Muhtin čájáhusat bohtet maid daidda, dadjá Pekka Lehesmaa. Jikŋon 2 -filmma čájáhusaid buot davviriikkain leat čohkken maiddái eahpevirggálaš neahttasiidduide. Filbma lea historjjálaš ovttasbarggu boađus. Jikŋon 2 lea vuosttas davvisámegillii dubbejuvvon Disney-filbma. Filmma sámegiel veršuvdna lea Sámi Parlamentáralaš Ráđi, Sámiráđi ja Walt Disney Animation Studios ovttasbarggu boađus. Filmma dahkkit leat ráđđádallan sámi verddejoavkkuin áššiin, maidda Disney filbmadahkkit leat viežžan inspirašuvnna Sámis. Ná Disney muitala filmmas davvisámegillii: \"Manne riegádii Elsa erenoamáš fámuiguin? Vástádus čuorvu sutnje ja áitá su gonagasválddi. Fárrolaga Annain, Kristoffain, Olafiin ja Sveniin vuolgá Elsa várálaš, muhto erenoamáš mátkái. Jikŋon-filmmas balai Elsa, ahte son lea beare fámolaš dán máilbmái. Jikŋon 2 -filmmas šaddá sávvat, ahte son lea doarvái fámolaš.\" 2.12.2019 dii. 18.03 lasihuvvon diehtu Ohcejoga ovdačájáhusain.", "meta": {}, "annotation_approver": null, "labels": [[0, 8, "MISC"], [90, 96, "LOC"], [98, 107, "LOC"], [111, 125, "LOC"], [163, 171, "MISC"], [227, 235, "MISC"], [387, 400, "LOC"], [401, 424, "ORG"], [428, 460, "ORG"], [500, 508, "MISC"], [562, 569, "LOC"], [619, 626, "ORG"], [628, 634, "LOC"], [666, 693, "ORG"], [695, 709, "LOC"], [741, 755, "ORG"], [757, 766, "LOC"], [798, 815, "ORG"], [817, 826, "LOC"], [858, 876, "ORG"], [982, 990, "MISC"], [1131, 1151, "PER"], [1189, 1197, "MISC"], [1251, 1260, "LOC"], [1262, 1267, "LOC"], [1269, 1275, "LOC"], [1279, 1288, "LOC"], [1306, 1315, "LOC"], [1347, 1359, "ORG"], [1361, 1366, "LOC"], [1384, 1396, "ORG"], [1434, 1441, "LOC"], [1473, 1484, "ORG"], [1486, 1493, "LOC"], [1523, 1534, "ORG"], [1536, 1548, "ORG"], [1685, 1693, "ORG"], [1780, 1794, "PER"], [1796, 1804, "MISC"], [1942, 1950, "MISC"], [1992, 1998, "ORG"], [2037, 2062, "ORG"], [2064, 2072, "ORG"], [2076, 2105, "ORG"], [2195, 2201, "ORG"], [2243, 2248, "LOC"], [2253, 2259, "ORG"], [2309, 2313, "PER"], [2394, 2400, "PER"], [2402, 2413, "PER"], [2415, 2422, "PER"], [2426, 2433, "PER"], [2441, 2445, "PER"], [2479, 2485, "MISC"], [2547, 2555, "MISC"], [2500, 2504, "PER"], [2649, 2657, "LOC"]]}
{"id": 656, "text": "\"Kiinnálaččat eai oasttášiige Kiinnás dahkkon mátkemuittuid, baicce dáppe buvttaduvvon sistedujiid” – Bálgosiid ovttastus viggá ovddidit duolljegávppi. Boazodoallit sáhtášedje bierggu lassin vuovdit juogo čikŋaduljiid dahje sisttiid, pláne Bálgosiid ovttastusa doaimmajođiheaddji Anne Ollila, guhte oaidná duolljegávppis mearihis stuorra vejolašvuođaid. Dán jagi boazodoallit leat gártan measta bealle nuvttá vuovdit duljiideaset dohko, gii fal daid oastá. Haddi lea moatti jagis niedjan badjel beliin. Dál Bálgosiid ovttastus lea morihan dillái ja bargagoahtán buoret duolljedietnasa ovdii. Duolljegávppi sáhtášii Bálgosiid ovttastusa mielas ovddidit seamma guvlui, go bohccobierggu njuolggovuovdingávpi dál lea. Boazodoalli ieš joatkkaválbmešii ja vuovddášii duolji, áibba dego biergguge vuovdá. Duolji sáhtášii vuovdit juogo čikŋaduolljin dahje sistin. Bálgosiid ovttastusa doaimmajođiheaddji Anne Ollila jáhkká ieš nannosit, ahte duollji johtigoahtá buorre hattiin. – Dát lea dakkár suorgi, masa mii eat leat geargan fárrui. Dál oainnán olu vejolašvuođaid. Mii leat dál bálgá álgogeažis ja sáhttit olahit vaikko maid. Oktageardánit jurdda livčče dat, ahte boazodoalli sáddešii duljiid gosanu, gos dahket dain čikŋaduljiid dahje fabrihkas navildit daid sistin. Ollillas leat nu olu jurdagat, ahte áigu ieš oastit iežas bálgosis visot duljiid. – Jorgalahttit dili nu, ahte mii eat diŋgo mátkemuittuid Kiinnás ja vuovdde daid kiinnálaččaide. Dahkatge baicce nu, ahte kiinnálaččat ostet dáppe válbmejuvvon buktagiid ja ná dat visot ruhta báhcá deike, čilge Ollila. Boazoisit: Bággu bargat juoidá vuoi duolljehaddi loktana. Bálgosiid ovttastus jođii gieskat náhkkefabrihkain gallestallamin, ja ná ozai ođđa vugiid ja ovttasbargoguimmiid duolljegávpái. Dat ordnii maiddái mannan bearjadaga Roavvenjárggas buohkaide rabas dilálašvuođa duolljegávppi boahtteáiggis. Gálddoaivvi bálgosa boazoisit Vesa Länsman lei boahtán guldalit ođđa jurdagiid Roavvenjárgii. Son oaivvilda, ahte juohke badjeolmmoš ii sáhte álgit sistegávpejassan, muhto juoidá ferte gal bargat. – Mainnuhan dat ferte smiehttat, ahte oažžu dan duoljis ruđa. Várrahan ferte badjeolmmoš ieš álgit bargat dan ovdii, ahte fidne hatti duoljis, árvaladdá Länsman. Bohcconáhki jođihit gitta Luois Vuittonii. Ahlskog-náhkkefabrihkka Kruunupyys válbme duljiid sistin ja jođiha daid gitta olgoriikkaide. Fitnodat lea beroštuvvan lasihit ovttasbarggu boazodoalliiguin, muitala fabrihka hoavda Mikko Uusitalo. – Go boazodoalli sádde midjiide duljiid, de mii bearrat mávssu barggu ja kemikálaid ovddas. Dasto sáddet gárvves sisttiid ruovttoluotta boazodoallái, guhte ieš vuovdá daid ovddosguvlui. Ahlskog okta stuorámus oastiin lea beakkán Louis Vuitton. Mearka lea dovddus ovdamearkka dihte divrras lávkkainis. Mikko Uusitalo jáhkká, ahte bohcconáhki buorre beliid bohtet earátge fuomášit. – Bohcconáhkis leat dakkár bealit, maiguin bastá bures gilvalit ovdamearkka dihte gálbbi- dahje sávzzanáhkiin. Asehis náhkki gierdá bures ja dan lea vejolaš geavahit goappat bealde. – Go okta geavaha sistti, de dasto geavahišgohtet earátge, oaivvilda Uusitalo. Jus áiggoš oažžut buorre sistti dahje náhki, leat olu áššit, maidda giddet fuomášumi. Árrat njuvvon čearpmahis boahtá buoremus sisti. Buorre náhki várás galget leat valljis guobbarat ja njuovahaga šiljus olu čáhci. Njuovvit galget sárgut čábbát duolji ja njaldinmášenis ii oaččo leat menddo garra fárta. Jus njaldá menddo jođánit, sisti fatná ja dasa bohtet romis luottat. – Máilmmibeakkán oastiide dohkke beare dat buoremus, muittuha Uusitalo. Fitnodatáššedovdi: Duoljis lea vejolaš oažžut máŋgga geardde buoret hatti. Ealáhus-, johtolat- ja birasguovddáža fitnodatáššedovdi Heikki Moilanen guldalii Roavvenjárggas ordnejuvvon dilálašvuođas dárkket, makkár jurdagat duolljegávppis bohciidit. Maiddái sus lea jáhkku duljiide. – Jus doaibmá riekta, de duoljis bastá oažžut máŋgga geardde buoret hatti go dál, nanne Moilanen. Jusmat ovdamearkka dihte boazodoalli, geas lea turismafitnodat, háliida duddjogoahtit ja vuovdigoahtit mátkemuittuid, de EBI-guovddážis sáhttá ohcat máŋggalágan doarjagiid. Vuosttamužžan galgá váldit oktavuođa guovddáža áššedovdiide. – Mis lea vejolaš ohcat doarjaga dasa, ahte vuos čielggada, gánnáhago dákkár fitnodat. Jus gávnnahuvvo, ahte fitnodatjurdda duođas gánnáha, de dasa lea vejolaš ohcat investerendoarjaga. Fitnodagaide gávdnojit maiddái ovddidandoarjagat. EBI-guovddáš ii dušše hoigal lávkka dievva ruđaid, baicce fitnodatdoallis ferte leat alddisge nana bursa, mainna máksit iežas oasi čilgehusain ja investeremiin. Bálgosiid ovttastusas lea stuorra dáhttu viggat buoridit duolljehatti. Jurdagiin leat maiddái duddjonkurssat ja nammasuoji ohcan bohcconáhkkái, dego ovdamearkka dihte goikebierggus lea. – Dál mii álgit smiehttat duođas, makkár fitnodatdoaimmaid cegget. Gal mii dál duođas álgit ovddidit dán ášši, lohpida OIlila.", "meta": {}, "annotation_approver": null, "labels": [[30, 37, "LOC"], [102, 121, "ORG"], [240, 260, "ORG"], [280, 291, "PER"], [507, 526, "ORG"], [615, 635, "ORG"], [856, 876, "ORG"], [896, 907, "PER"], [1264, 1272, "PER"], [1403, 1410, "LOC"], [1557, 1563, "PER"], [1623, 1642, "ORG"], [4556, 4577, "ORG"], [4395, 4398, "ORG"], [3915, 3923, "PER"], [3677, 3692, "PER"], [3702, 3716, "LOC"], [3536, 3544, "PER"], [3091, 3099, "PER"], [2761, 2775, "PER"], [1861, 1880, "LOC"], [1891, 1903, "PER"], [1940, 1953, "LOC"], [2211, 2218, "PER"], [2246, 2261, "ORG"], [2263, 2270, "ORG"], [2287, 2297, "LOC"], [2444, 2458, "PER"], [2646, 2653, "ORG"], [2689, 2702, "ORG"], [4046, 4049, "ORG"], [4861, 4867, "PER"]]}
{"id": 657, "text": "Sámedikki stipeanddat guđa allaskuvlastudentii. Sámediggi jugii 500 euro stipeanddaid earet eará sámegiela- ja -kultuvrra lohkkiide ja stáhtadiehtaga ja sosiálabarggu studeanttaide. Sáárá Seipiharju, Janne Hirvasvuopio, Tytti Kyrö, Suvi-Tuuli Veijola, Mira Rauhala ja Máren-Elle Länsman ožžot dán jagi Sámedikki allaskuvlastudeanttaid stipeanddaid. Sámediggi almmuhii guovvamánu 9. beaivve ohcanláhkai oktiibuot guhtta 500 euro stipeandda. Stipeanddat leat dárkkuhuvvon sámegiela ja sámekultuvrra oaiveávnnas- ja oalgeávnnasstudeanttaide, ja oahppiide, geat leat alitdási oahpuin, mat válbmejit sámegielat bargoeallimii. Oulu universitehta oahppiide mieđihuvvojedje oktiibuot njeallje stipeandda. Sáárá Seipiharju lohká Oulu universitehtas anárašgiela oaiveávnnasin, oalgeávnnasin sámiid kultuvrra ja pedagogihka. Suvi-Tuuli Veijola lohká Oulu universitehtas oaiveávnnasin sámiid kultuvrra. Mira Rauhala lohká Oulu universitehtas buvttadanekonomiija ja davvisámegiela. Máren-Elle Länsman lohká Oulu universitehtas oaiveávnnasin sámiid kultuvrra ja oalgeávnnasin psykologiija ja sosiologiija. Janne Hirvasvuopio lohká Helssega universitehtas oaiveávnnasin stáhtaoahpu, oalgeávnnasin davvisámegiela. Tytti Kyrö lohká Lappi universitehtas oaiveávnnasin sosiálabarggu ja lea čađahan Sámi oahpahusguovddážis anárašgiela- ja kultuvralinjjá. Skuvlen- ja oahppamateriálalávdegoddi mearridii stipeanddaid juohkimis 25.11. čoahkkimis. Sámedikki mielde stipeanddaid oažžut leat menestuvvan oahpuin ja sii viiddidit sápmelaš máhtu sierra oahppasurggiin. Stipeanddaid juohkimis leat maid váldán vuhtii sámegielaid ovttaveardásašvuohta.", "meta": {}, "annotation_approver": null, "labels": [[0, 9, "ORG"], [48, 57, "ORG"], [182, 198, "PER"], [200, 218, "PER"], [220, 230, "PER"], [232, 250, "PER"], [252, 264, "PER"], [268, 286, "PER"], [302, 311, "ORG"], [349, 358, "ORG"], [621, 639, "ORG"], [720, 739, "ORG"], [697, 713, "PER"], [814, 832, "PER"], [839, 858, "ORG"], [891, 903, "PER"], [910, 929, "ORG"], [969, 987, "PER"], [994, 1013, "ORG"], [1092, 1110, "PER"], [1117, 1140, "ORG"], [1198, 1208, "PER"], [1215, 1235, "ORG"], [1279, 1302, "ORG"], [1425, 1434, "ORG"], [423, 427, "MISC"]]}
{"id": 658, "text": "Sámis vuolgimin moaddelogi čuoigi ja guokte spábbačiekčanjoavkku AWG-gilvvuide. Arctic Winter Games lágiduvvojit Kanáda Whitehorse-gávpogis njukčamánu beallemuttus jagis 2020. Sámis leat vuolgimin Árktalaš dálveriemuide dahjege Arctic Winter Games -gilvvuide guokte spábbačiekčanjoavkku ja 24 čuoigi. Sápmi searvá vuosttas geardde Árktalaš dálveriemuid (AWG) spábbačiekčamii gándajoavkkuin. Dat dáhpáhuvvá danin, go Ruonáeatnama 16-jahkásaččaid gándajoavku geassádii, muitala NRK Sápmi. Sámis gilvvuide searvá maiddái vuollel 18-jahkásaš nieiddaid spábbačiekčanjoavku. – Suoma beale Sámis guokte čuoigi oassálastiba dálveriemuide nappo Emili Portti ja Pekka Tervaniemi, dadjá Anára sámesearvvi ságadoalli Aslak Paltto. Ovddit geardde Anára sámisearvvis njeallje čuoigi AWG-gilvvuin. Ovddit geardde Árktalaš dálveriemut lágiduvvojedje jagis 2018. Sámi joavkkus ledje dalle oktiibuot 36 valáštalli (sis. várrelahtut), geat gilvaledje čuoigamis ja spábbačiekčamis. Gilvvut ordnejuvvojedje dalle Hay River ja Fort Smith giliin Kanádas. Sámi joavkku ovddastedje Suoma beale nuorain čuoigit Emili Portti, Hillá Portti, Vilma Rytky sihke várresajis Antti-Olavi Rytky. Sii gullet Anára Sámisearvái. Árktalaš dálveriemut ordnejuvvojit 15.–21.3.2020 Kanáda Whitehorse-gávpogis. Gilvvut leat árktalaš guovllu nuoraide dárkkuhuvvo valáštallan- ja kulturdoalut, mat lágiduvvojit juohke nubbi jagi.", "meta": {}, "annotation_approver": null, "labels": [[0, 5, "LOC"], [80, 99, "MISC"], [65, 68, "MISC"], [113, 119, "LOC"], [120, 130, "LOC"], [176, 181, "LOC"], [197, 219, "MISC"], [228, 247, "MISC"], [331, 352, "MISC"], [354, 357, "MISC"], [301, 306, "LOC"], [1240, 1246, "LOC"], [1247, 1257, "LOC"], [1191, 1211, "MISC"], [1142, 1159, "PER"], [1085, 1097, "PER"], [1099, 1111, "PER"], [1113, 1124, "PER"], [992, 1001, "LOC"], [1005, 1015, "LOC"], [1023, 1030, "LOC"], [1057, 1062, "LOC"], [798, 818, "MISC"], [705, 717, "PER"], [636, 648, "PER"], [652, 668, "PER"], [583, 588, "LOC"], [571, 576, "LOC"], [676, 693, "ORG"], [734, 752, "ORG"], [769, 772, "MISC"], [846, 850, "LOC"], [1032, 1036, "LOC"], [1172, 1189, "ORG"], [476, 485, "ORG"], [487, 492, "LOC"], [416, 428, "LOC"]]}
{"id": 659, "text": "Dán dálvvi boazocup ordnejuvvo máttit bálgosiid guovlluin – Norgga hearggit váilot goit vel moadde jagi. Suoma boazocup-oassegilvvut lágiduvvojit dán dálvvi viđa báikegottis sámeguovllu olggobealde. Suoma dán dálvvi heargevuodjincup, Poro Cup 2020, oassegilvvuide leat juo ráhkkaneamen dievas fárttain. Dát lea viđát dálvi, go Suomas lágiduvvo heargevuodjincup. Oassegilvvut leat dán dálvvi vihtta ja daid leat mearridan doallat guovvamánu rájes máttit bálgosiid guovlluin: Roavvenjárggas, Pudasjärvis, Äkäslompolos, Sallas ja Kuoskus. Dán vuoro oktage oassegilvu ii leat Sámis. Cup-gilvvuin eanemus čuoggáid čoaggán hearggit besset oassálastit árbevirolaš Anára heargegonagasvuodjimiidda, mat leat maiddái boahtte giđa. Heargegonagasvuodjimat leat Anárjávrri jieŋa alde boahtte njukčamánu 28.–29. beivviid. Norgga bohccuid vurdet moatti jagi geažis fárrui. Suoma heargevuoddjiid searvi lea doaibman vihtta jagi ja dál gilvohearggit leat searvvi registaris badjel 700. Juohke jagi registrerejuvvojit lagabui beannot čuođi hearggi, mii čujuha dasa, ahte mokta gilvvohallansuorgái lea bures seilon. Norgga beale hearggit eai goit leat moatti jahkái beassan oassálastit Suoma beale gilvvuide gazzaealliid CWD-dávdavára dihte. Gielddus lea fámus vel aŋkke maŋit jahkái. – Bohccuid ii lea lohpi buktit Suoma beallái, muhto mun jáhkán, ahte go gielddus gomihuvvo maŋit jagi, de sii gal šávihit min gilvvuide fárrui, árvala Suoma boazovuoddjiid searvvi ságajođiheaddji Seppo Koivisto Roavvenjárggas. Gilvvut geasuhit ain eanet sihke geahččiid ja gilvaleaddjiid. Gilvvohalliid lassin maiddái geahččit leat gávdnamin heargegilvvuid. Suoma boazovuoddjiid searvvi ságajođiheaddji Seppo Koivisto muitala, ahte turismma lassáneapmi lea dovdogoahtán maid heargegilvvuid geahččiid mearis. Jearaldagas lea eksohtalaš vásáhus, go boazoformulat váldalit gilvobána alde. – Erenomážit mannan ja ovddit jagi geahččit leat boahtán valjis čuovvut gilvvohallamiid. Ovdamearkka dihte Roavvenjárgga gilvvuin lávejit ollu geahččit. Seppo Koivisto muitala, ahte heargevuodjindoaibma lea jagis nubbái dušše sturron. Su mielas lea buorre, ahte mielde leat gilvvohallit ja heargeeaiggádat miehtá Suoma. Koivisto sávvá dan joatkašuvvat maiddái boahtteáiggis. – Mielde leat rattát nu sámi boazodoallit go mátta boazodoallit. Dat lohpida buori boahttevaš gilvodoibmii Suomas, oaivvilda Koivisto.", "meta": {}, "annotation_approver": null, "labels": [[60, 66, "LOC"], [234, 247, "MISC"], [474, 488, "LOC"], [490, 501, "LOC"], [503, 515, "LOC"], [517, 523, "LOC"], [527, 534, "LOC"], [105, 110, "LOC"], [199, 204, "LOC"], [327, 333, "LOC"], [572, 577, "LOC"], [808, 814, "LOC"], [749, 759, "LOC"], [657, 662, "LOC"], [858, 863, "LOC"], [1097, 1103, "LOC"], [1167, 1172, "LOC"], [1202, 1205, "MISC"], [1297, 1302, "LOC"], [1417, 1422, "LOC"], [1462, 1476, "PER"], [1477, 1491, "LOC"], [1624, 1629, "LOC"], [1669, 1683, "PER"], [1959, 1972, "LOC"], [2005, 2019, "PER"], [2165, 2170, "LOC"], [2172, 2180, "PER"], [2334, 2340, "LOC"], [2352, 2360, "PER"]]}
{"id": 660, "text": "Dá leat davvisámegielat Jikŋon-filmma jietnaneavttárat – geahča maid oasáža filmmas! Sámegillii dubbejuvvon Jikŋon-filmmas dronnet Elsa neavttaša Marianne Pentha ja prinseassa Anna fas Elin Kristina Oskal. Disney lea viimmat almmustahttán davvisámegielat Jikŋon II -filmma jietnaneavttáriid. Filmmas leat sihke oahpes ja ođđa rollat. Jikŋon II lea joatkkaoassi jagi 2013 almmustuvvan vuosttas Frozen-filbmii. Joatkkaoasis dronnet Elsa háliida čielggadit, manin son riegádettiin oaččui noaidefámuid. Sámegillii dubbejuvvon filmmas dronnet Elsa jietnan gullat Marianne Pentha ja Elsa oappá, prinseassa Anna jietnan Elin Kristina Oskal. Guktot jietnaneavttárat leaba lávlut ja eret Norgga beale Sámis. – Lea hirbmat stuorra gudni munnje, go lean ožžon Elsa rolla. Mun lean váldán barggu hui duođalaččat ja vuollegašvuođain, ja lean mearihis rámis leat oassin Sámi Jikŋon II -filmma neavttárveagas, dadjá Marianne Pentha. Neavttárat miehtá Sámi. Anna ja Elsa lassin filmmas leat olu earáge rollat. Jietnaneavttárat leat eanaš lávlut ja eret Norgga ja Ruoŧa beale Sámis. Nuorra Anna jietnan lea Ella Márge P. Nutti (Ruoŧŧa) ja nuorra Elsan Neda Margrethe Labba (Norga). Muohtaáddjá Olaf jietnan lea lávlu ja neavttár Ánndaris Rimpi (Ruoŧŧa). Prinseassa Anna gándaskibir Kristoffa neavttaša lávlu Vegard Bjørsmo (Norga). Anna ja Elsa eatni, dronnet Iduna, jietnan lea lávlu Eva Jeanette Iversen (Norga). Anna ja Elsa áhččin, gonagas Agnarin gullat njuorggánlaš Áslat Holmberg. Son lea neavttárveagas áidna, guhte lea eret Suoma beale Sámis. Jikŋon II -filmmas Anna ja Elsa ustibiiddiskaguin mátkkoštit davás. Doppe sii deaivvadit álbmogiin, mii sulastahttá sápmelaččaid. Álbmoga jođiheaddji Jelena jietnan lea artista Mari Boine (Norga). Álbmogii gullaba maiddái Ánne-Máret vieljainis Rásttein. Ánne-Máreha neavttaša neavttár ja lávlu Ánne Mággá Wigelius (Norga) ja Rástte neavttár Ole-Gabriel Buljo (Norga). Filmmas joavku deaivvada maiddái leutnánta Mattiasiin, geasa jiena lea addán neavttár Mikkel Gaup (Norga). Miehtá filmma, sihke originála ja dubbejuvvon veršuvnnain, Jietna-nammasaš rollas lea norgalaš lávlu Aurora. Davvisámegillii dubbejuvvon filmma lea bagadallan Sara Margrethe Oskal. Giehtačállosa lea jorgalan Berit Margrethe Oskal. Lávlagiid leat jorgalan Ailu Valle, Sara Margrethe Oskal ja Cathrine Bang Norum. Norum lea maiddái bagadallan lávlagiid. Jikŋon II lea vuosttas davvisámegillii dubbejuvvon Disney-filbma. Dan vuosttaseahket lea juovlamánu 25. beaivvi. Sámegielat filbmatrailera almmustahttet vuossárgga 25.11. Jietnaneavttárat Anna: Elin Kristina Oskal; Elsa: Marianne Pentha; Olaf: Ánndaris Rimpi; Kristoff: Vegard Bjørsmo; Leutnánta Mattias: Mikkel Gaup; Iduna: Eva Jeanette Iversen; Agnar: Áslat Holmberg; Jelena: Mari Boine; Ráste: Ole-Gabriel Buljo; Ánne-Máret: Ánne Mággá Wigelius; Gonagas Runar: Jon Iver Eira Tellefsen; Pávvá: Egil Keskitalo; Davviganeš-siiddaisit: Ánte Siri; Nuorra Anna: Ella Márge P. Nutti; Nuorra Elsa: Neda Margrethe Labba; Jietna: AURORA; Veseltona járla: Ánte Siri; Hans: Vegard Bjørsmo; Eará neavttárat: Elina Israelsson, Hedda M. Fossum, Ingá Márjá Sarre, Jan Ole Kristensen, Liv Natalie Nymo, Lucas M. Fossum, Mikkel Eskil Andre Mikkelsen, Sara Margrethe Oskal", "meta": {}, "annotation_approver": null, "labels": [[24, 30, "MISC"], [108, 114, "MISC"], [131, 135, "PER"], [146, 161, "PER"], [176, 180, "PER"], [185, 204, "PER"], [206, 212, "ORG"], [255, 264, "MISC"], [334, 343, "MISC"], [393, 399, "MISC"], [430, 434, "PER"], [538, 542, "PER"], [558, 573, "PER"], [577, 581, "PER"], [600, 604, "PER"], [613, 632, "PER"], [679, 685, "LOC"], [692, 697, "LOC"], [749, 753, "PER"], [861, 870, "MISC"], [856, 860, "LOC"], [901, 916, "PER"], [936, 940, "LOC"], [942, 946, "PER"], [950, 954, "PER"], [1037, 1043, "LOC"], [1047, 1052, "LOC"], [1059, 1064, "LOC"], [1073, 1077, "PER"], [1090, 1109, "PER"], [1111, 1117, "LOC"], [1129, 1134, "PER"], [1135, 1155, "PER"], [1157, 1162, "LOC"], [1177, 1181, "PER"], [1212, 1226, "PER"], [1228, 1234, "LOC"], [1248, 1252, "PER"], [1265, 1274, "PER"], [1291, 1305, "PER"], [1307, 1312, "LOC"], [1315, 1319, "PER"], [1323, 1327, "PER"], [1343, 1348, "PER"], [1368, 1388, "PER"], [1390, 1395, "LOC"], [1398, 1402, "PER"], [1406, 1410, "PER"], [1427, 1434, "PER"], [1455, 1469, "PER"], [1516, 1521, "LOC"], [1528, 1533, "LOC"], [1535, 1544, "MISC"], [1554, 1558, "PER"], [1562, 1566, "PER"], [1685, 1691, "PER"], [1712, 1722, "PER"], [1724, 1729, "LOC"], [1757, 1767, "PER"], [1779, 1787, "PER"], [1789, 1800, "PER"], [1829, 1848, "PER"], [1850, 1855, "LOC"], [1860, 1866, "PER"], [1876, 1893, "PER"], [1895, 1900, "LOC"], [1946, 1956, "PER"], [1989, 2000, "PER"], [2002, 2007, "LOC"], [2111, 2117, "PER"], [2169, 2189, "PER"], [2218, 2239, "PER"], [2265, 2275, "PER"], [2277, 2297, "PER"], [2301, 2320, "PER"], [2322, 2327, "PER"], [2362, 2371, "MISC"], [2413, 2419, "ORG"], [2550, 2554, "PER"], [2556, 2575, "PER"], [2577, 2581, "PER"], [2583, 2598, "PER"], [2600, 2604, "PER"], [2606, 2620, "PER"], [2622, 2630, "PER"], [2632, 2646, "PER"], [2667, 2678, "PER"], [2680, 2685, "PER"], [2687, 2707, "PER"], [2709, 2714, "PER"], [2716, 2730, "PER"], [2732, 2738, "PER"], [2740, 2750, "PER"], [2752, 2757, "PER"], [2759, 2776, "PER"], [2778, 2788, "PER"], [2790, 2809, "PER"], [2826, 2849, "PER"], [2851, 2856, "PER"], [2858, 2872, "PER"], [2897, 2906, "PER"], [2915, 2919, "PER"], [2921, 2940, "PER"], [2949, 2953, "PER"], [2955, 2975, "PER"], [2985, 2991, "PER"], [3010, 3019, "PER"], [3021, 3025, "PER"], [3027, 3041, "PER"], [3060, 3076, "PER"], [3078, 3093, "PER"], [3095, 3111, "PER"], [3113, 3131, "PER"], [3133, 3149, "PER"], [3151, 3166, "PER"], [3168, 3196, "PER"], [3198, 3218, "PER"], [2811, 2824, "PER"], [2648, 2665, "PER"], [2993, 3008, "PER"], [2874, 2895, "PER"]]}
{"id": 661, "text": "Anáris ávvudit 15-jahkásaš Sámi mánáidkulturguovddáža – \"Sávan, ahte boahtteáiggis Mánnu báitá maid dohko, gosa dat ii leat čuovggainis juksan\". Sámekulturguovddáš Sajosis ávvudit sihke Sámi mánáidkulturguovddáža ja riikkaidgaskasaš mánáid vuoigatvuođaid beaivvi. Otne gaskavahku lágiduvvo Anáris mánáid vuoigatvuođaid beaivvi dáhpáhus, mas ávvudit sihke 30-jahkásaš mánáid vuoigatvuođaid soahpamuša ja 15-jahkásaš Sámi mánáidkulturguovddáža, \"Mánu\". Buohkaide rabas ávvudoalut álget diibmu 12 sámekulturguovddáš Sajosis. Prográmmas lea earret eará oktasaš juoigan ja livđejeaddi Anna Morottaja guoimmuha mánáid livđiiguin. Mánáidkulturguovddáš Mánu doaimmajođiheaddji Petra Magga-Vars ovdanbuktá ávvudoaluin Saan olla minä -kampánnja, man vuođđojurdda lea, ahte juohkehaš oažžu leat dakkár go lea. Dilálašvuođas rahpet maid girječálli Yrjö Kokko govvačájáhusa, mii lea ceggejuvvon Sajosa feaskárii. Kokko lei suopmelaš girječálli, guhte lea čállán ovdamearkka dihte Suomas dovddus Pessi ja Illusia -fantasiijamáidnasa mánáide. Govvačájáhusas leat Yrjö Kokko váldin govat Sámi mánáid eallimis Eanodagas jagiid 1948–1952. Ávvudoaluid loahpas guossohit vel ávvujuhkamuša ja njálgosiid. Mánnu lea 15 jagi dorjon sámemánáid kulturidentitehta. Sámi mánáidkulturguovddáš Mánnu álggahii doaimmas jagis 2004. Doaibma álggii prošeaktan ja lea jagiid áigge sajáiduvvan Sámediggái nu, ahte doaimmajođiheaddji virggi mearridedje dán čavčča ásahit bissovažžan. Mánnu geahččala doaimmainis earret eará nannet sámenuoraid kulturidentitehta ja lasihit sámi árbevirolaš dieđu ja -dáiddu gudnejahttima. Doaimmajođiheaddji Petra Magga-Vars lea leamaš doaimmas fárus álggu rájes ja lea barggus bokte oaidnán, makkár váikkuhus doaimmas lea leamaš. – Dat lea ráhkadan arenaid eará kulturdoibmiide ja mánáidkultuvra lea álgán maiddái eará doibmiid beales oidnot eará čuovggas ja čielgasit, smiehtada Magga-Vars. Mánu doaimmain ja bargobájiin leat 15 jagis geargan leat mielde máŋggat sámemánát ja -nuorat. Magga-Vars muitala, ahte dál daid nuoraid siste gávdnojit sámeservoša ođđa doaibmit ja bargit. – Lean hui ilus, ahte dál muhtumat leat dáiddárat, dánsut dahje badjeolbmot, árbedieđuid guoddit jo dál, ráidogovvadáiddárat, juoigit ja nie. Illudan, go šaddá joatkevašvuohta olbmuid mielde, ahte gávdno juoga, mii joatká ja doalvu viidásabbot dan. Son sávvá kulturguovddáža doaimma bissut nannosit mielde mánáid ja nuoraid kulturbajásgeassimis maid boahtteáiggis. – Sávan, ahte boahtteáigge Mánnu bastá báitit maiddái dohko, gosa dat ii leat vel čuovggainis juksan, nu ahte juksat maiddái daid sámi mánáid ja nuoraid, geaid lusa Mánnu ii leat vel joavdan, dadjá Magga-Vars. Ávvubeivviin čalmmustahttet mánáid vuoigatvuođaid soahpamuša. Sámi mánáidkulturguovddáš Mánu 15-jahkásaš bálgá ávvudit riikkaidgaskaasaš mánáid vuoigatvuođaid beaivve. Doaimmajođiheaddji Petra Magga-Vars oaidná mánáid vuoigatvuođaid guovddášáššin Mánu doaimmas. Su mielas sámemánáin ja -nuorain galgá leat Suomas riekti oažžut ovttaveardásaš kulturbálvalusaid ja oassálastit iešguđetlágan astoáigge- ja kulturdoaimmaide, bargobájiide, leairraide ja eará doaimmaide, mat gullet mánáidkulturguovddáža doibmii. – Dehálaš lea maiddái dat, ahte guovddášárvun min doaimmain lea giella, sihke nuortalaš-, anáraš- ja davvisámegiella, daningo galgáhan mánáin leat vuoigatvuohta hupmat iežaset giela, seailluhit dan ja boahtteáigge maiddái leat sirdimin sámegiela, oaivvilda Magga-Vars. Mánáid vuoigatvuođat leat dovddastuvvon measta olles máilmmis. Mánáid vuoigatvuođaid beaivvi ávvudit jahkásaččat skábmamánu 20. beaivve. Beaivvi oktavuođas ávvudit maiddái mánáid vuoigatvuođaid temávahku, man ulbmilin lea lasihit dieđu Mánáid vuoigatvuođaid soahpamušas ja mánáid vuoigatvuođaid ollašuvvamis. Suoma kaleandariin mánáid vuoigatvuođaid beaivi lea leamaš jagi 2002 rájes. Boahtte jagi rájes dat merkejuvvo kaleandariidda sajáiduvvan levgenbeaivin. Máná vuoigatvuođaid oppalašsoahpamuš dohkkehuvvui Ovttastuvvan Našuvnnaid dievasčoahkkimis jagi 1989. Buot riikkat máilmmis, earret USA, leat dohkkehan soahpamuša. Suomas dat bođii fápmui jagi 1991. Soahpamuša mielde buot mánát leat ovttaveardásaččat, máná ovdu lea deháleamos buot mearrádusain, mánás lea vuoigatvuohta buori eallimii, máná oaiviliid ferte váldit vuhtii ja mánáidáittardeaddji bargun lea čuovvut ja ovddidit mánáid vuoigatvuođaid ollašuvvama. Eanet soahpamušas sáhttá lohkat sámegillii mánáidáittardeaddji neahttasiiddus. Dán jagi mánáid vuoigatvuođaid temávahku ávvudit 18.–24.11. Temán lea máná vuoigatvuohta leat dakkár go lea.", "meta": {}, "annotation_approver": null, "labels": [[0, 6, "LOC"], [145, 171, "ORG"], [580, 594, "PER"], [444, 448, "ORG"], [669, 685, "PER"], [290, 296, "LOC"], [624, 649, "ORG"], [27, 31, "LOC"], [513, 520, "LOC"], [709, 723, "MISC"], [836, 846, "PER"], [882, 888, "LOC"], [967, 973, "LOC"], [982, 998, "MISC"], [1048, 1058, "PER"], [1093, 1102, "LOC"], [186, 190, "LOC"], [83, 88, "ORG"], [1184, 1189, "ORG"], [1239, 1270, "ORG"], [1359, 1369, "ORG"], [1448, 1453, "ORG"], [1604, 1620, "PER"], [1877, 1887, "PER"], [1889, 1893, "ORG"], [1983, 1993, "PER"], [2470, 2475, "ORG"], [2608, 2613, "ORG"], [2641, 2651, "PER"], [2715, 2745, "ORG"], [2840, 2856, "PER"], [2900, 2904, "ORG"], [2959, 2965, "LOC"], [3418, 3428, "PER"], [3666, 3699, "MISC"], [3739, 3744, "LOC"], [4023, 4026, "LOC"], [4055, 4061, "LOC"], [415, 419, "LOC"], [900, 905, "PER"], [1072, 1076, "LOC"], [3941, 3981, "MISC"], [3891, 3927, "MISC"]]}
{"id": 662, "text": "Ođđa Frozen-filmma jáhkket hohkahit turistavalvviid Sápmái – \"Sápmelašvuođa ja sámeguovllu oidnon váikkuha álo buot sámi fitnodatdoalliide\". Disney ođđa Frozen II -filmma jáhkket geasuhit olu turisttaid ja mátkkálaččaid Sápmái. Guhká vurdojuvvon Frozen-filmma joatkkaoasi máilmmi vuosttašeahket lei guokte vahku dassái Hollywoodis Los Angelesis. Suomas filbma čájehuvvo sihke suoma- ja davvisámegillii (Jikŋon II) vuosttaš geardde juovlamánu 25. beaivvi. Frozen II -filmmas sápmelaččat ja Sámi luondu leat oidnosis ja stuorra rollas. Disney ovddasteaddjit gallededjege filmma ráhkadettiin sihke Suoma ja Norgga beale Sámis, ja oahpásmuvve sámi kultuvrii. Daningo dán beakkán filmma jáhkket geasuhit ja olahit olbmuid miehtá máilmmi, sávvet dan maiddái buktit eanet turisttaid davás. Ovdamearkka dihte Visit Norway, mii ovddida Norgga mátkeealáhusa, jáhkká, ahte filmma geažil máŋgasat háliidit mátkkoštit Norgii ja vásihit sámi kultuvrra. – Riikkaidgaskasaš trenda mátkeealáhussuorggis lea dakkár, ahte olbmot háliidit vásihit juoidá albma ja lunddolačča, ja earenomáš kultuvrraid, mat eai leat nu oahppásat. Dáinna mii áigut ávkkástallat márkanastimis, dadjá Visit Norway mediaspesialista Harald Hansen NRK Sápmái. “Mii leat gergosat váldit eanet turisttaid vuostá”. Sámi turismafitnodat Boazo Sámi Siida Álttás lea gearggus váldit vuostá eambbo turisttaid. Elen Solbritt Eira Utsi ovttas bearrašiinnis lea dahkan sámi eallima ja boazodoalu dovddusin iežas fitnodaga bokte 2000-logu rájes. – Lea hirbmat earenomáš, ahte sámi kultuvra šaddá dovddusin miehtá máilmmi filmma bokte. Sávvamis olbmot leat sáhkkit ja háliidit diehtit eambbo sámiid birra. Mii leat goit gergosat váldit eanet olbmuid vuostá, dadjá Elen Solbritt Eira Utsi NRK Sápmái. Visit Norway ovttasbarggai Disneyin jo vuosttaš Frozen-filmma buvttadeami áigge. Dalle filbmii vižže inspirašuvnna Norggas ja Norgga kultuvrras. Ovttasbarggu bokte turisttaid mearri lassánii mealgat. Eandalitge USA:s beroštišgohte mátkkoštit Norgii eanet. Amerihkálaš mátkefitnodagat leat jo álgán márkanastit Frozen II -reaissuid Norgii, muitala Visit Norway mediaspesialista Harald Hansen. – Dieđusge mii geavahit filmma márkanastimis nu olu go vejolaš. Lea goit vel váttis dadjat, man stuorra váikkuhus das lea. “Filmmat ožžot olbmuid mátkkoštit”. Maiddái Suoma bealde jáhkket filmma lasihit beroštumi davi guovlluide ja buktit eanet turisttaid Sápmái. Sápmelaš mátkeealáhus- ja fitnodatsearvvi njunuš Petteri Valle mielas lea buot sámi fitnodagaide buorrin, go Sápmi beaggá máilmmis. – Álot, go miinu loktejuvvo bajás ja dat álgá oidnot medias, das lea ávki. Jáhkán, ahte Norgga beallái das lea eambbo ávki go deike Suoma beallái. Muhto álot go sápmelašvuohta ja dát min guovlu boahtá oidnosii, de dat váikkuha buohkaide, geat barget mátkeealáhusas, árvala Valle. Ohcejohkalaš Valles leat vásáhusat filbmabarggus ja dan positiiva váikkuhusain mátkeealáhussii. Valle bearraša bohccuin lei dehálaš rolla Ailo – Pienen Poron Suuri Seikkailu -filmmas, mii lea beaggán miehtá máilmmi. Go filmmat ráhkaduvvojit Sámis, de maiddái báikkit bohtet oidnosii buorebut, dadjá Valle. – In mun gal lean ádden ovdal, ahte dat ná olu váikkuha. Dat oidno mu fitnodagas, ahte olbmot leat geahččan daid filmmaid ja bohtet miellagiddejumi dihte deike sámeguvlui. Gal das lea stuorra váikkuhus. Visit Finland ii ávkkástala Frozen II -filmmain. Suoma mátkeealáhusa ovddidanorgána Visit Finland oažžu dávjá ovttasbargobivdagiid filbmabuvttadanfitnodagain ja seammás maiddái evttohusaid oktasaš márkanastimis. Riikkaidgaskasaš márkanastima hoavda Heli Jimenez muitala, ahte Disney ii goit leat dán vuoro leamašan oktavuođas Visit Finlandii. Dan geažil Visit Finland ii leat plánen ávkkástallat ođđa Frozen-filmmain iežas márkanastimis. – Go sis lea jo ovttasbargu Visit Norwayin, de ii Disney dalle šat álgge bargat ránnjáriikkain, árvala Jimenez. Mátkeealáhussii filmmat ja tv-buvttadeamit leat šaddan dehálaš vuohkin márkanastit guovlluid ja geasuhit olbmuid. – Jus jurddašit stuorra buvttademiid, dego The Lord of the Rings -filmma, de olbmot leat mátkkoštan govvenbáikkiide valvin. Filmmat ja tv-prográmmat lasihit guovlluid beaggima ja das lea positiiva váikkuhus seammás maiddái turismii, dadjá Heli Jimenez.", "meta": {}, "annotation_approver": null, "labels": [[5, 11, "MISC"], [52, 58, "LOC"], [141, 147, "ORG"], [153, 162, "MISC"], [220, 226, "LOC"], [246, 252, "MISC"], [319, 330, "LOC"], [331, 344, "LOC"], [346, 352, "LOC"], [403, 412, "MISC"], [455, 464, "MISC"], [489, 493, "LOC"], [534, 540, "ORG"], [595, 600, "LOC"], [604, 610, "LOC"], [617, 622, "LOC"], [801, 813, "ORG"], [905, 911, "LOC"], [827, 833, "LOC"], [1160, 1172, "ORG"], [1190, 1203, "PER"], [1204, 1214, "ORG"], [1289, 1312, "ORG"], [1359, 1382, "PER"], [1708, 1731, "PER"], [1732, 1742, "ORG"], [1744, 1756, "ORG"], [1771, 1779, "ORG"], [1792, 1798, "MISC"], [1859, 1866, "LOC"], [1870, 1876, "LOC"], [1955, 1958, "LOC"], [1986, 1992, "LOC"], [2054, 2063, "MISC"], [2075, 2081, "LOC"], [2091, 2103, "ORG"], [2121, 2134, "PER"], [2303, 2308, "LOC"], [2392, 2398, "LOC"], [2449, 2462, "PER"], [2509, 2514, "LOC"], [2620, 2626, "LOC"], [2664, 2669, "LOC"], [2805, 2810, "PER"], [2825, 2831, "PER"], [2908, 2913, "PER"], [3053, 3058, "LOC"], [3111, 3116, "PER"], [2950, 2985, "MISC"], [3321, 3334, "ORG"], [3349, 3358, "MISC"], [3370, 3375, "LOC"], [3405, 3418, "ORG"], [3570, 3582, "PER"], [3597, 3603, "ORG"], [3647, 3662, "ORG"], [3675, 3688, "ORG"], [3722, 3728, "MISC"], [3787, 3801, "ORG"], [3809, 3815, "ORG"], [3862, 3869, "PER"], [4028, 4049, "MISC"], [4224, 4236, "PER"]]}
{"id": 663, "text": "Sámiráđi čállingilvu geasuhii – ožžo badjel čuohte čállosa. Sámiráđđi muitala sámemánáid ja -nuoraid čállingilvvu bohtosiid ovdal juovllaid. Sámiráđi dán čavčča čállingilvu geasuhii bures. Gilvui bohte mearreáiggis 16.9.–17.11.2019 badjel čuohte čállosa. Čállingilvu leai oaivvilduvvon 6–30-jahkásaš sámemánáide ja -nuoraide. Čállosat bohtege buot golmma davviriikkas ja maiddái Ruošša beale Sámis. Sámiráđi oahpahalli Enni Similä lei plánemin čállingilvvu. Son lea hui duhtavaš čállosiid mearrái. – Nuppečuođe leat boahtán dat čállosat. Dál beivviid mielde, go mannat daid čađa, de oažžut dárkilis meari. – Čállosat leat boahtán juohke riikkas, Suomas, Norggas, Ruoŧas ja Ruoššas. Mii leat hui ilus, gilvu lihkostuvai min mielas hui bures, Similä illuda. Jahki 2019 leamaš álgoálbmogiid gielaid jahki. Sámiráđđi hálidii čállingilvvuin sihke čalmmustahttit temájagi ja maiddái hástit mánáid ja nuoraid čállit sámegillii. Friddja fádda – buorit bálkkašumit. Sámiráđi čállingilvvus leai friddja fádda. Dákkár árbevirolaš čállingilvvut leat unnán sámegillii, ja danin Sámiráđis vurdetge gealdagasas beassat lohkat gilvočállosiid. – Mis lea lávdegoddi, mii árvvoštallá čállosiid. Mis ii lean mihkkege temáid dahje rádji dasa, makkár čálus galgá leat. Lea hui miellagiddevaš oaidnit, makkár čállosat leat boahtán, dadjá Sámiráđi oahpahalli Enni Similä. Čállingilvvus leat buorit bálkkašumit. Lunddolaččat buoremusat bálkkašuvvojit ja 40 bálkkašumi vel vuorbádit. Sámiráđđi juohká gilvvus bálkkašumiid oktiibuot 100 000 Norgga kruvnnu, sullii 10 000 euro ovddas. Sámiráđđi muitala čállingilvvu bohtosiid ovdal juovllaid. Divvojuvvon 19.11.2019 diibmu 12.35 diehtu bálkkašumiid mearis.", "meta": {}, "annotation_approver": null, "labels": [[0, 8, "ORG"], [60, 69, "ORG"], [141, 149, "ORG"], [379, 385, "LOC"], [392, 397, "LOC"], [399, 407, "ORG"], [419, 430, "PER"], [646, 652, "LOC"], [654, 661, "LOC"], [663, 669, "LOC"], [673, 680, "LOC"], [741, 747, "PER"], [803, 812, "ORG"], [957, 965, "ORG"], [1065, 1074, "ORG"], [1315, 1323, "ORG"], [1335, 1346, "PER"], [1458, 1467, "ORG"], [1514, 1528, "MISC"], [1557, 1566, "ORG"], [1544, 1548, "MISC"]]}
{"id": 664, "text": "Sámi hálbbimus vearroproseanta lea boahtte jagi Anáris, divrasamos Eanodagas. Anáris lea boahtte jagi olles Lappi eanangotti unnimus dienasvearroproseantta, 19 proseantta. Sámeguovllu gielddaid dienasvearroproseanttain leat moatte proseantaceahki erohusat maiddái boahtte jagi. Buot sámegielddat leat dál mearridan boahttevaš vearroproseanttain, go Ohcejoga váldostivrage gearggai iežas mearrádusainis vuossárgga veaigin. Anára gieldda buorre ekonomalaš dilli oidno maid dienasvearu sturrodagas. Anáris lea boahtte jagi olles Lappi eanangotti unnimus vearroproseantta, 19 proseantta. Eanodaga gielda lea mearridan bisuhit boahtte jagi dienasvearroproseantta ovddežis, 21,25 proseanttas. Ohcejoga gielda lea gullan kriisagielddaide, muhto dál burssas lea badjel 700 000 euro vuoitu. Dan dihte gielda lea mearridan bisuhit dienasvearroproseantta 21 proseanttas. Olles Lappi eanangotti stuorámus bajádusa dahká Soađegili gielda. Gieldda ruhtadili jáhkket boahtte jagi leat olles golbma miljon euro buollaša bealde. Dan dihte vearroproseanta divruduvvo boahtte jahkái ovttain proseantacehkiin, 21 prosentii. Lappi eanangotti stuorámus vearroproseanta boahtte jahkái lea Pelkosenniemi gielddas Nuorta-Lappis. Doppe vearroproseanta lea olles 22,25.", "meta": {}, "annotation_approver": null, "labels": [[67, 76, "LOC"], [48, 54, "LOC"], [78, 84, "LOC"], [108, 124, "LOC"], [0, 4, "LOC"], [349, 357, "LOC"], [422, 435, "LOC"], [496, 502, "LOC"], [526, 542, "LOC"], [584, 599, "LOC"], [687, 702, "LOC"], [866, 882, "LOC"], [908, 924, "LOC"], [1104, 1120, "LOC"], [1189, 1202, "LOC"], [1166, 1188, "LOC"], [769, 773, "MISC"], [990, 994, "MISC"]]}
{"id": 667, "text": "Mirja Laiti oažžu Suoma vilges ruvssu ánsoruossa – Suoma Presideanta lea mieđihan iehčanasvuođabeaivvi ánsomearkkaid. Suoma vilges ruvssu vuosttas luohká medállja golleruossaiguin oažžu dán jagi ovdamearkka dihte Matti Semenoff Anáris. Suoma Presideanta lea juohkán iehčanasvuođabeaivvi 6.2.2019 ánsomearkkaid. Ánsomearkkaid ožžot olbmot, geat leat čájehan iežaset ámmátdáiddu ja geain lea buorre beaggin. Anára gieldda rabasfuolahusa hoavda Mirja Laiti oažžu dán jagi Suoma vilges ruvssu ánsoruossa. Suoma ledjona ánsoruossa oažžu sámeguovllus beaivválaš hoavda Juha-Pekka Mäntyvaara Eanodagas. Suoma vilges ruvssu vuosttas luohká medállja golleruossaiguin ožžot sámeguovllus čuovvovaš olbmot: Alatörmänen Seppo Mika Olavi, guhte lea Eanodaga gieldda luohttámušolmmoš; Keskitalo Seija Liisa Anneli, guhte lea Eanodagas biepmo- ja čorgenbálvalusa hoavda; Kynsijärvi Auli Marja-Leena, guhte lea fysioterapeuhta Eanodagas; Raittimo Pentti Antero, guhte lea bajimuš bargojođiheaddji Eanodagas; Semenoff Matti, guhte lea boazodoalli Anáris ja doaibman ovdal guhká Váhčira bálgosa boazoisidin. Vilges ruvssu vuosttas luohká medálja ožžot sámeguovllus čuovvovaš olbmot: Korva Seija Annikki, guhte lea boarrásut konstábel Anáris; Mikkola Tapio Kusti Herman, guhte lea boarrásut konstábel Anáris; Mäkinen Pasi Olavi, guhte lea boarrásut konstábel Anáris. Suoma vilges ruvssu ja Suoma ledjona riddárgottiid iehčanasvuođabeaivvi buot ánsomearkkaid sáhttá lohkat dáppe.", "meta": {}, "annotation_approver": null, "labels": [[0, 11, "PER"], [406, 419, "LOC"], [442, 453, "PER"], [585, 594, "LOC"], [18, 37, "MISC"], [51, 68, "PER"], [118, 137, "MISC"], [213, 227, "PER"], [228, 234, "LOC"], [236, 253, "PER"], [469, 488, "MISC"], [563, 584, "PER"], [596, 615, "MISC"], [695, 723, "PER"], [735, 751, "LOC"], [770, 798, "PER"], [810, 819, "LOC"], [855, 882, "PER"], [910, 919, "LOC"], [921, 943, "PER"], [980, 989, "LOC"], [991, 1005, "PER"], [1029, 1035, "LOC"], [1060, 1075, "LOC"], [1164, 1183, "PER"], [1215, 1221, "LOC"], [1223, 1249, "PER"], [1281, 1287, "LOC"], [1289, 1307, "PER"], [1339, 1345, "LOC"], [1347, 1366, "MISC"], [1370, 1383, "MISC"]]}
{"id": 668, "text": "Anni-Sofia Niittyvuopio ja Anni Ahlakorpi Ohcejogas válljejuvvuiga Gurutlihtu bellodatstivrii – čohkkiiga stuorámus jietnameari. Ohcejohkalaš ovddasteaddjiguoktá áiguba loktet ovdan sámeáššiid bellodaga siste. Suoma Gurutlihtu bellodatčoahkkin válljii lávvardaga ođđa bellodatnjunnošiid badjái 2020–2023. Dán háve Gurutlihtu bellodatstivrii besse guokte sámeáššiid ja sámeguovllu ovddasteaddji, go bellodatstivrii válljejedje almmolaš ovddasteaddjin gáregasnjárgalaš Anni-Sofia Niittyvuopio ja ohcejohkalaš Anni Ahlakorpi. Bellodatstivra árvvoštallá bellodaga politihkalaš ulbmiliid ja strategiija. Stivra čoahkkana guktii jagis ja das lea bellodaga bajit mearridanváldi bellodatčoahkkimiid gaskkas. Oktiibuot Gurutlihtu bellodatstivrras leat 55 lahtu. Viđas leat almmolaš ovddasteaddjit ja guovlluid mielde lahtut leat 50. Almmolaš ovddasteaddjiid válljejedje jienastemiin. Báikki alde ledje birrasiid 300 lahtu ja juohkehaš oaččui jienastit unnimustá vihtta evttohasa. Ahlakorpi oaččui eanemus jienaid, 182 jiena, ja Niittyvuopio nubbin eanemus, 138 jiena. – Orru hui somá. Dál Gurutnuorat ja Gurutlihttu leat čájehan, ahte sii háliidit bargat sámepolitihka ja sámiid iešstivrema ovdii, dadjá Niittyvuopio. Ovddidišgoahtiba earret eará sámeoahpahusa ja sámegielat sode-bálvalusaid. Anni-Sofia Niittyvuopio áigu ovddidit bellodagas ILO 169 -soahpamuša ratifierema ja sámediggelága rahpama. Dat leat maiddái biddjon dál bellodaga politihkalaš prográmmii. Dasa lassin Niittyvuopio atná dehálažžan skuvlaáššiid, dego oahpaheaddji- ja oahppamateriáladili. Anni Ahlakorpi lea leamaš Gurutlihtu bellodatstivrra lahttu maiddái bajis 2016–2019 Lappi guovllu ovddasteaddjin. Seamma bajis anárlaš Lauri Titola leamaš bellodatstivrras almmolaš ovddasteaddjin. Ahlakorpi lea movtta, ahte beassá joatkit barggu bellodatstivrras. Maiddái su mielas orru, ahte bellodagas atnet árvvus sápmelaččaid ja davvi olbmuid oainnuid. Son oaidná, ahte dál, go Gurutlihttu lea Suoma ráđđehusas, bellodagas lea eanet mearridanváldi. – Dál go mii leat ráđđehusbellodat, sávan, ahte mun basttán buktit ovdan uhca gielddaid ja eandalii sámeguovllu gielddaid jiena ja sihkkarastit, ahte sámegielat sode-bálvalusat sihkkarastojuvvojit ja ožžot dan sierraruhtadeami, man dat dárbbašit. – Leat olu earátge dehálaš áigeguovdilis áššit, dego sámediggelága ođasmahttin ja Deanu soahpamuša buorideapmi, dadjá Ahlakorpi. Sámi ovddasteaddjit leat unnán bellodagaid njunušbáikkiin. Sámeáššiid ovddideaddjit eai leat olu bellodagaid njunušbáikkiin. Moadde ovddasteaddji goit leat bellodagaid doaimmain mielde. Ohcejohkalaš Sammol Lukkari lea Ruoŧŧelaš álbmotbellodaga bellodatstivrra lahttu bajis 2019–2021. Veikko Guttorm Ohcejogas fas lea Guovddášbellodaga bellodatstivrra várrelahttu bajis 2018–2020. Sámeguovllu gielddain guovddášbellodaga bellodatstivrras leat guokte ovddasteaddji, soađegillilaš Arja Mäkitalo ja anárlaš Aleksi Kinnunen. Guovddášbellodaga lappilaš riikkabeaiáirasiin Markus Lohi lea bellodatstivrra aitosaš lahttu ja riikkabeaiáirras Eeva-Maria Maijala bellodatráđđehusa várrelahttu. Sosiálademokráhtalaš bellodaga, olgešbellodat Kokoomusa, Vuođđosuopmelaččaid, Ruoná lihtu ja Kristtalašdemokráhtaid bellodatstivrras dahjege bellodatráđđehusas eai lea sámeovddasteaddjit. SDB bellodatráđđehusas bajis 2017–2020 Lappi ovddasteaddjin čohkká roavvenjárgalaš Maria-Riitta Mällinen, guhte lea studeren davvisámegiela ja lea nákkosdutkamušastis dutkamin kultursensitiiva turismma sámeguovllus. Ruoná lihtu bellodatráđđehusa várreságadoalli bajis 2019–2021 lea soađegillilaš Riikka Karppinen, guhte rikkabeaiválggain oaččui Lappi válgabires nubbin eanemus jienaid, muhto bázii goittotge riikkabeaibáikki haga.", "meta": {}, "annotation_approver": null, "labels": [[0, 23, "PER"], [27, 41, "PER"], [42, 51, "LOC"], [67, 77, "ORG"], [314, 324, "ORG"], [210, 215, "LOC"], [216, 226, "ORG"], [467, 490, "PER"], [507, 521, "PER"], [710, 720, "ORG"], [971, 980, "PER"], [1019, 1031, "PER"], [1080, 1091, "ORG"], [1095, 1106, "ORG"], [1195, 1207, "PER"], [1284, 1307, "PER"], [1333, 1340, "MISC"], [1467, 1479, "PER"], [1553, 1567, "PER"], [1579, 1589, "ORG"], [1637, 1642, "LOC"], [1688, 1700, "PER"], [1750, 1759, "PER"], [1935, 1946, "ORG"], [1951, 1956, "LOC"], [2335, 2340, "LOC"], [2371, 2380, "PER"], [2382, 2386, "LOC"], [2581, 2595, "PER"], [2600, 2625, "ORG"], [2666, 2680, "PER"], [2681, 2690, "LOC"], [2699, 2716, "ORG"], [2860, 2873, "PER"], [2885, 2900, "PER"], [2902, 2919, "ORG"], [2948, 2959, "PER"], [3015, 3033, "PER"], [3111, 3120, "ORG"], [3122, 3141, "ORG"], [3143, 3154, "ORG"], [3158, 3180, "ORG"], [3065, 3095, "ORG"], [3253, 3256, "ORG"], [3292, 3297, "LOC"], [3336, 3357, "PER"], [3469, 3480, "ORG"], [3549, 3565, "PER"], [3598, 3614, "LOC"]]}
{"id": 669, "text": "Vuođđoskuvlalaččat oahpahallet davvisámegiela skuvlabeaivvi maŋŋá Tamperes – váhnemat leat duđavaččat, vaikko mánát soitetge oalle váiban. Diibmu lea beal njeallje veaigin, go Saijets bearaš dolle biillainis Tampere gávpoga guovddáža guvlui Mátta-Suomas. Nuppis bearraša mánáin rohttejit nahkárat measta dalán, go biila lihkasta ovddosguvlui. Duohken lea guhkes skuvlabeaivi, muhto máná guovttos galggašeigga vel beannot diibmui virkosmuvvat – davvisámegiela oahpahus álgá farga. Dán háve luohkás čohkohallet guhtta máná. \"Maid don leat bargan vahkuloahpa áigge?\", jearrá oahpaheaddji ja mánát sámástišgohtet gaskaneaset. Okta lea borran gáhku, nubbi čierastallan. Guovtti máná áhčči Jan Saijets golaha vuordináiggi iežas bargguiguin luohkkálanja olggobealde. Dábálaččat son livčče dán muttus beaivvi vel iežas bargosajis, muhto dán háve son sáhtii buktit mánáid sámegieldiibmui ieš. – Áhkku, mu eadni, leamašan stuorra veahkkin, go son lea bastán fievrridit máná guoktá deike, muitala Saijets. Saijets-gácci ruovttus lea logi kilomehter mátki Aleksanteri skuvlii, gos sámegieloahpahus ordnejuvvo. Mátkái galgá várret goit diibmobeali, linnjábiillain vel vehá eanet. Njealji áigge veaigin gávpogis lea hušša, ja danin ferte vuolgit áiggil amas maŋŋonit. Váiban mánát, muhto áidna čoavddus dán dilis. Vuođđoskuvlalaččaid davvisámegiela oahpahus ordnejuvvo Tamperes dán dilis oktii vahkus, juohke nubbi vahkus vuossárggaid ja juohke nubbi duorastagaid. Oahpahus lea álo skuvlabeaivvi maŋŋá. Vánhen Jan Saijets mielas lea váivi, ahte sámegieloahpahus ordnejuvvo mánáide veaigin. Su máná guovttos leaba dalle jo váiban guhkes beaivvi maŋŋá. Ovttaoaivilis Saijetsiin lea oahpaheaddji Aino Valovirta. – Mánát leat váiban diimmuin eandalitge dálvet, go olgun sevnnjodišgoahtá árabut. Jus mánná vuolgá skuvlii gávcci áigge iđđes, lea son leamaš skuvllas logi diimmu, go joavdá ruoktot guđa áigge. Lihkus skuvlabeaivvi ja sámegieldiimmuid gaskkas lea goit dávjá unna bottoš, goas mánát besset ráfot. Dát davvisámegiela oahpahus lea áidna, mii Tamperes ordnejuvvo vuođđoskuvlalaččaide. Mánát bohtet oahpahussii máŋggain skuvllain birra gávpoga ja leat iešguđet luohkkádásiin. Dán jagi oahpahusa nuoramus mánná lea nuppi luohkás, boarrásamos fas vázzá ovccát luohká. Danin oahpahusa galgá ordnet nu mot dál lea. Tampere gávpoga bajásgeassin- ja oahpahushoavda Tuija Viitasaari muitala, ahte sámegieloahppit leat jagis nubbái oalle unnán ja dat dagaha hástalusaid oahppodiimmuid ordnemis. Juohke jagi oahpahusa dárbbu fertejit čielggadit ođđasit ja dan mielde mearridit dan ordnemis. Dán jagi čoavddus lei dát ja Viitasaari atná dan duhtahahttin. Oahppiin galget leat seammá guhkes mátkkit oahpahussii. Dasa lassin diimmut galget heivet buohkaid lohkanortnegii seamma bures. \"Lean leamaš hui lihkolaš, go mis lea oahpahus\". Seija Ranttila guokte bártni maid leaba Tampere davvisámegiela oahpahusas. Ranttila lea hui duđavaš dasa, ahte oahpahus lea. – Ruovttus ii bastte nu olu vaikke čállima oahpahit, danin lagašoahpahus lea earenoamáš dehálaš. Bearrašis lea mátki sámegieldiimmuide Aleksanteri skuvlii badjelaš čieža kilomehtera, muhto Seija Ranttilas ja su isidis deivet leat bargolanjat skuvlla lahkosis. Johtima leamaš álki ordnet. – Mu mielas mis lea mannan hui bures, mun in sáhte váidalit. Mun leamašan lihkolaš, go mis lea oahpahus, lohká Ranttila. Sihke Seija Ranttila ja Jan Saijets lohkaba, ahte mánáide lea hui dehálaš beassat oahppat ja gullat sámegiela earáge oktavuođas go dušše beare ruovttus. Diibmu lahkonišgoahtá beal guđa. Olgun lea juo veiggodan. Luohkálanja uvssat rahpasit ja mánát leat dál gergosat vuolgit ruoktot. Aapo, guhte vázzá njealját luohká, muitala, ahte son láve vel sámediimmuid maŋŋá vuolgit olggos buđaldit. Diimmuin lea somá ja kultuvra lea sutnje dehálaš. Váiban son ii loga iežas leat, vaikko áhčči leage vehá eará oaivilis. Maid don leat oahppan dáppe sámegieldiimmuin? – Hállat sámegiela, dadjala Aapo, iige gal smiehta vástádusas guhká.", "meta": {}, "annotation_approver": null, "labels": [[66, 74, "LOC"], [176, 183, "PER"], [208, 215, "LOC"], [241, 253, "LOC"], [684, 695, "PER"], [986, 993, "PER"], [995, 1002, "PER"], [1044, 1063, "ORG"], [1355, 1363, "LOC"], [1496, 1507, "PER"], [1651, 1661, "PER"], [1679, 1693, "PER"], [2034, 2042, "LOC"], [2301, 2308, "LOC"], [2349, 2365, "PER"], [2601, 2611, "PER"], [2812, 2826, "PER"], [2852, 2859, "LOC"], [2887, 2895, "PER"], [3072, 3091, "ORG"], [3126, 3141, "PER"], [3336, 3344, "PER"], [3352, 3366, "PER"], [3370, 3381, "PER"], [3629, 3633, "PER"], [3929, 3933, "PER"]]}
{"id": 670, "text": "Ođđa sámegielat vloggejeaddji atná dehálažžan sámegiela oidnoma Youtubes – \"Háliidan čájehit sámeeallima\". Britt-Inger Ruotsala álggahii vlogga vai beasašii geavahit sámegiela eambo maiddái gávpotbirrasis. Dál lea fas okta ođđa sámegielat youtubbar, go 19-jahkásaš Britt-Inger Ruotsala almmustahtii vuosttas vloggas (videoblog) gieskat. Ruotsala lea Heahtás eret, muhto orru dál Roavvenjárggas. Ruotsala lea jurddašan vlogga álggaheami juo máŋga jagi, muhto dál beasai álgui, go fidnii teknihkalaš rusttegiid. Son liiko govvet ja editeret videoid. – Osten alccen kamera giđđat, ja dan maŋŋá de govvegohten buotlágan diŋggaid, muitala Ruotsala. Vuosttas videostis son muitala eambo iežas birra, ja geahčči beassá oaidnit makkár lea su dábálaš árgabeaivi. Boahttevuođas Britt-Inger Ruotsala áigu gieđahallat eará alcces dehálaš fáttáid, dego zero waste -jurddašeami. – Lean plánen govvet reaisovideoid ja govvet iežan eallima, ja maiddái sámi árbevieruid, lohpida Ruotsala. Su ulbmilin lea almmustahttit ođđa video oktii vahkus. Dál son lea govvemin nuppi video. \"Gávpogis in beasa sámástit – háliidan, ahte giella seailu\". Britt-Inger Ruotsala lea hárjánan ruovttustis Heahtás gullat ja geavahit sámegiela beaivválaččat, muhto go fárrii Roavvenjárgii, giella jávkagođii su árgabeaivvis. Sámegielat vloggaid ráhkadeapmi lea buorre vuohki lasihit giela geavaheami, oaivvilda Ruotsala. – Dáppe Roavenjárggas ii sáhte nu olu hupmat sámegiela. Mun háliidan, ahte mu giella seailu. Dál go mun human measta álot suomagiela, de lean fuobmán, ahte mu gielladáidu manná fuonit guvlui. Iežas giellageavaheami lassin son atná dehálažžan, ahte sámegiella šaddá eambo oidnosii Youtubes. – Leat moattis, geat dahket sámegillii videoid Youtubei, muhto jáhkán, ahte lean áidna Suoma beale sápmelaš, gii vlogge sámegillii, árvala Ruotsala. \"Jus hupmá sámegiela, galgá geavahit dan\". Vloggejeaddjit ja eará nu gohčoduvvon tubeteaddjit leat šaddan ođđaáigge nástin. Vloggaid ja eará videosisdoalu sáhttá gii beare luđet Youtubei olles máilbmái oaidnin láhkai. Jus soapmásis lea miella geahččalit vlogiid ráhkadeami, leat Britt-Inger Ruotsalas moadde rávvaga. – Gánneha leat buorre kamera ja editerenprográmma, ja galgá smiehttat, ahte makkár fáttáid birra hálida dahkat videoid. De ii leat go beare álgit. Dat lea váttis álggus, muhto dat gal manná buoret guvlui mađi eambo govve. – Galgá geahččalit, ja jus hupmá sámegiela, de galgá áinnas geavahit dan, deattuha Ruotsala. Britt-Inger Ruotsala lei mielde dán vahku Sohkaršohkas. Guldal sáddaga Yle Areenas dahje nuppádassii radios bearjadaga diibmu 17.30–20.00.", "meta": {}, "annotation_approver": null, "labels": [[107, 127, "PER"], [64, 72, "ORG"], [265, 285, "PER"], [337, 345, "PER"], [350, 357, "LOC"], [379, 393, "LOC"], [395, 403, "PER"], [634, 642, "PER"], [768, 788, "PER"], [962, 970, "PER"], [1122, 1142, "PER"], [1168, 1175, "LOC"], [1236, 1249, "LOC"], [1390, 1403, "LOC"], [1662, 1670, "ORG"], [1759, 1764, "LOC"], [1811, 1819, "PER"], [1719, 1727, "ORG"], [1999, 2007, "ORG"], [2100, 2121, "PER"], [2443, 2451, "PER"], [2453, 2473, "PER"], [2495, 2507, "ORG"], [2524, 2535, "ORG"], [1372, 1380, "PER"], [840, 850, "MISC"]]}
{"id": 671, "text": "Deanus lea mihtidemiid mielde erenoamáš buorre čáhcekvalitehta – dieđuid čázádaga dilis leat čohkken Suoma ja Norgga oktasaš prošeavttas. Suoma ja Norgga oktasaš Deanu interreg -prošeavtta bohtosiid ovdanbukte duorastaga Ohcejogas. Biraseiseválddit ja gielddat goappát beal Deanu leat ovttastahttán dieđuideaset Deanu čázádaga dilis. Dan leat dahkan Suoma ja Norgga oktasaš Deanu interreg -prošeavttas. Mihtidemiid mielde leat earret eará gávnnahan, ahte Deanus ja dan oalgejogain lea erenoamáš buorre čáhcekvalitehta. Čázi dili čuvvot máŋgga báikkis Anárjogas, Roavvesavvonis Deanus ja Ohcejoga vuolábealde. – Čáhcekvalitehta lea erenoamáš buorre min mihttáriid mielde. Olbmo doaimmaid váikkuhus oidno das hui unnán. Eanaš váikkuhusat bohtet čoahkkebáikkiid ja sierra dáluid duolvačáziin, muitala biologa Jukka Ylikörkkö Lappi EBI-guovddážis. Vaikko čáhcekvalitehta lea buorre, dan eai ávžžut juhkat vuoššakeahttá. Deanu interreg -prošeavttas leat guovtti jagi áigge bargan ovttas sihke Norga ja Suopma, ja gielddat ja guovlovirgedoaimmahagat. Prošeavttas leat earret eará váldán eret guliid goargŋuneastagiid Deanu oalgejogain ja ráhkadan Norgga ja Suoma oktasaš guollediehtovuođu. – Dál mii diehtit, leatgo guliin goargŋuneastagat, man olu, makkár buorideamit daid ovdii leat dahkkon ja mo dat leat doaibman, muitala prošeaktakoordináhtor Ilona Grekelä. Guollediehtovuđđui leat čohkken buot čuovvun- ja dutkandieđuid 1970-logu loahpa rájes. Diehtu gávdno ovdamearkka dihtii das, man olu luossaveajehat leat leamaš iešguđet báikkiin ja mo dilli lea rievdan čuovvunáigodaga áigge. – Ovdamearkka dihtii Ohcejoga buohta lea leamaš binnáš positiiva ovdáneapmi eandalii geasi boares veajehiid oasil. Daid mearri lea vehá lassánan, muitala Luondduriggodatguovddáža dutki Panu Orell. Prošeavtta bohtosiid ovdanbukte duorastaga Ohcejogas. Báikki ala bohtosiid lei boahtán guldalit maiddái ohcejohkalaš Uula Aikio. – Ledjen eanemus beroštuvvan das, mo luossa veadjá. Gal mun jáhkán, ahte boahtte geasi mun oaččun vel borrat luosa, oaivvilda Aikio.", "meta": {}, "annotation_approver": null, "labels": [[0, 6, "LOC"], [101, 106, "LOC"], [110, 116, "LOC"], [162, 176, "MISC"], [138, 143, "LOC"], [147, 153, "LOC"], [221, 230, "LOC"], [274, 279, "LOC"], [312, 317, "LOC"], [350, 355, "LOC"], [366, 373, "LOC"], [374, 388, "MISC"], [455, 461, "LOC"], [551, 560, "LOC"], [562, 576, "LOC"], [577, 583, "LOC"], [587, 595, "LOC"], [806, 821, "PER"], [822, 831, "ORG"], [916, 930, "MISC"], [988, 993, "LOC"], [997, 1003, "LOC"], [1111, 1116, "LOC"], [1141, 1147, "LOC"], [1151, 1156, "LOC"], [1342, 1355, "PER"], [1603, 1611, "LOC"], [2034, 2039, "PER"], [1896, 1906, "PER"], [1767, 1777, "PER"], [1736, 1760, "ORG"], [1822, 1831, "LOC"]]}
{"id": 672, "text": "Gávttehasat oidnojit Presideantta šloahtas maid dán iehčanasvuođabeaivve – goit moadde sámeovddasteaddji leat ožžon bovdehusa. Suoma presideantapárra lea bovden dán jagi iehčanasvuođabeaidoaluide oktiibuot 1 700 guossi. Iehčanasvuođabeaivvi ávvudit Suomas juovlamánu 6. beaivve ja beaivvi stuorámus doalut leat dieđusge Presideantta šloahtas Helssegis. Sámis bovdehusa leat Yle Sámi dieđuid mielde ožžon aŋkke Sámedikki ságadoalli Tiina Sanila-Aikio, Ovttastuvvan našuvnnaid eamiálbmotforuma ságadoalli Anne Nuorgam, Sámi oahpahusguovddáža rektor Eeva-Liisa Rasmus-Moilanen ja Sámi oahpahusguovddáža stivrra ságadoalli, nuortalaččaid ovdaolmmoš Veikko Feodoroff. Dán jagaš doaluid temán lea diehtu ja servodatlaš ságastallan. Šloahta ávvudoaluin presideanta Sauli Niinistö ja roavvá Jenni Haukio háliideaba gudnejahttit olbmuid ja institušuvnnaid, mat ovddidit doaimmaidisguin luohtehahtti dieđu juohkima ja servodatlaš ságastallama. Rasmus-Moilanen gealdagasas, geargágo oažžut ođđa gávtti. Sámi oahpahusguovddáža rektor Eeva-Liisa Rasmus-Moilanen vuordá iluin doaluid. Su mielas lea miellagiddevaš oaidnit, makkár šloahtta duohtavuođas lea, go dán rádjai dan lea oaidnán dušše televišuvnnas. Rasmus-Moilanen vuolgá šlohttii ovttas isidiinnis. Gávtti son áigu dieđusge coggat, muhto ii vuos dieđe geargágo oažžut ođđa gáktái gággásiid. Rasmus-Moilanen lea diŋgon gággásiid boastta fárus ja boastastreaikka dihte ii leat sihkkar, gergetgo materiálat áiggil Anárii. Gávtti goarru Sámi oahpahusguovddáža oahpaheaddji, duojár Anniina Turunen. Leš dál ođđa dahje boares gákti, áigu Rasmus-Moilanen gudnejahttit dilálašvuođa árvvu árbevirolaš ivnniiguin. Erenoamážit son vuordá olbmuiguin deaivvadeami šloahtas. – Livčče somá oaidnit máŋggaid oahppásiid doppe. Šloahtas singuin beasašii deaivvadit vehá earálágán birrasis ja vuoiŋŋas, go dábálaččat barggu oktavuođas, smiehtada Rasmus-Moilanen. Sámi oahpahusguovddáža stivrra ságadoalli Veikko Feodoroff lea maid ožžon bovdehusa ja áigu oassálastit doaluide. Feodoroff lea ovdalge leamaš iehčanasbeaidoaluin šloahtas. Rasmus-Moilanen, Feodoroff ja Sámi oahpahusguovddáža stivrra ovddeš ságadoalli Veikko Guttorm geigejedje jonssotluosa presideantapárrii geasset. Guttorm lohká, ahte son ii leat dán vuoro ožžon bovdehusa. Nuorgamges šloahtas vuosttaš háve, Sanila-Aikio hárjánan guossi. Ovttastuvvan našuvnnaid eamiálbmotforuma jođiheaddjin cuoŋománus álggahan Anne Nuorgam lea maid vuosttaš háve bovdejuvvon šlohttii. Nuorgam lohká, ahte ii máhttán vuordit bovdehusa. – Lean hui buorre mielain vuolgimin. In leat ovdal fitnan, de lea somá beassat ieš vásihit dan, lohká Nuorgam. Nuorgam muitala, ahte lea goarrumin ođđa gávtti ja geahččala geargat dainna doaluide. Nuorgam lea riektediehtagiid magisttar ja son lea leamaš Sámedikki lahttu jagi 2000 rájes ja joatká ain čuovvovaš válgabadjáige. Sámedikki ságadoalli Tiina Sanila-Aikio lea ožžon bovdehusa protokolla mielde, Sámedikki ovddasteaddjin. Sanila-Aikio lea juo hárjánan guossi – son lea dál guđát geardde šloahtas. Sámedikki ságadoalli vázzila sisa Pohjoisesplanadi uvssas dalán girku ovddasteaddjiid maŋŋá. Sanila-Aikio ii lean ollenge evttohassan gieskat čađahuvvon sámediggeválggain, nuba boahtte jagi su sajis šloahtas lea giinu eará Sámedikki ságadoalli rollas. Yle TV-kanálain beassá čuovvut. Yle TV1 sádde prográmma šloahtas iehčanasvuođabeaivve eahkedis. Prográmma geasuha olbmuid sakka jagis nubbái. Diibmá das ledje gaskamearálaččat 2,44 miljon geahčči. Šloahtas leat earret eará soahteveteránat, dáiddárat, bures birgen valáštallit, politihkkárat ja diplomáhtat. Prográmmas čuvvot vuos dearvvahandilálašvuođa, man maŋŋá lávejit čájehit áigeguovdilis ja dovddus olbmuid jearahallamiid ja loahpas maid gussiid dánsuma. Dán ođđasis eai leat vealttakeahttá buot šlohttii bovdejuvvon sámeguossit. Jus don leat bovdejuvvon ja háliidat muitalit dan birra, cavgil Yle Sápmái. Beaiváduvvon 15.11.2019 diibmu 11.30 Anne Nuorgama kommeanttaiguin.", "meta": {}, "annotation_approver": null, "labels": [[410, 419, "ORG"], [342, 351, "LOC"], [249, 255, "LOC"], [127, 132, "LOC"], [374, 382, "LOC"], [353, 358, "LOC"], [431, 449, "PER"], [451, 491, "ORG"], [503, 515, "PER"], [517, 539, "ORG"], [547, 573, "PER"], [577, 599, "ORG"], [645, 661, "PER"], [758, 772, "PER"], [783, 795, "PER"], [934, 949, "PER"], [992, 1014, "ORG"], [1022, 1048, "PER"], [1194, 1209, "PER"], [1337, 1352, "PER"], [1457, 1463, "LOC"], [1479, 1501, "ORG"], [1523, 1538, "PER"], [1578, 1593, "PER"], [1873, 1888, "PER"], [1890, 1912, "ORG"], [1932, 1948, "PER"], [2004, 2013, "PER"], [2063, 2078, "PER"], [2080, 2089, "PER"], [2093, 2115, "ORG"], [2142, 2156, "PER"], [2208, 2215, "PER"], [2267, 2277, "PER"], [2302, 2314, "PER"], [2332, 2372, "ORG"], [2406, 2418, "PER"], [2464, 2471, "PER"], [2616, 2623, "PER"], [2625, 2632, "PER"], [2711, 2718, "PER"], [2768, 2777, "ORG"], [2840, 2849, "ORG"], [2861, 2879, "PER"], [2919, 2928, "ORG"], [2945, 2957, "PER"], [3020, 3029, "ORG"], [3054, 3070, "LOC"], [3113, 3125, "PER"], [3243, 3252, "ORG"], [3272, 3278, "ORG"], [3304, 3311, "ORG"], [3872, 3882, "ORG"], [3921, 3934, "PER"], [21, 42, "LOC"], [320, 341, "LOC"]]}
{"id": 673, "text": "Anne Nuorgam oaččui Ekofoandda Pekka Kuusi -bálkkašumi – \"Háliidit bálkkašumiin doarjut Nuorgam eamiálbmogiid rivttiid bealušteames\". Ovddit Pekka Kuusi -bálkkašumi oaččui presideanta Tarja Halonen. Riektediehtagiid magisttar ja sámepolitihkkár Anne Nuorgam lea bálkkašuvvon Ekofoandda dahjege Ekosäätiö Pekka Kuusi -bálkkašumiin. Bálkkašupmi juolluduvvui Nuorgamii ikte duorastaga Helssegis guovddášgirjerádju Oodis Ekofoandda ságastallandilálašvuođa oktavuođas. Nuorgam lea leamaš Suoma Sámedikki lahttu jagi 2000 rájes. Son lea bargan Sámiráđi ságadoallin ja lea dan oktavuođas ovddastan sápmelaččaid earret eará Árktalaš ráđis. Dál son ovddasta árktalaš eamiálbmogiid, sápmelaččaid ja inuihtaid ON eamiálbmogiid bissovaš foruma lahttun bajis 2017–2022 ja lea leamaš bissovaš foruma ságadoalli giđa 2019 rájes. – Ekofoanda háliida bálkkašumiin doarjut Anne Nuorgam eamiálbmogiid ja erenoamážit sápmelaččaid rivttiid bealušteames, foanda dieđiha. \"Mieđihuvvon olles sámeservodahkii\". Anne Nuorgam illuda bálkkašumis. Su mielas dákkár bálkkašumit dorjot eamiálbmogiid dáistaleami rivttiideaset ovdii. – Lean hui ilus ja duđavaš. In dovdda, ahte mun okto lean dán bálkkašumi ožžon baicce dat lea mieđihuvvon olles sámeservodahkii, dadjá Nuorgam. Son oaidná maid erenoamáš dehálažžan dan, ahte Suomas leat fuopmášan, man dehálaš lea doarjut ja bealuštit maiddái eamiálbmogiid rivttiid. Bálkkašupmi juolluduvvo suvdilis ovdáneami ovddideamis. Ekofoanda lea 1990-logu álggus vuođđuduvvon Pekka Kuusi muitofoanda. Dan ulbmil lea doarjut dieđalaš dutkamuša ja eará doaimmaid ekologalaččat suvdilis ovdáneami ovdii. Kuusi lei suopmelaš politihkkár, guhte 1960-logus áŋgirušai Suoma sosiála- ja servodatpolitihka ovdii. Ekofoanda lea juolludan Pekka Kuusi -bálkkašumi jagi 1993 rájes 14 geardde. Ovddit bálkkašumi oaččui presideanta Tarja Halonen. Ekofoandda neahttasiidduin sáhtát geahččat, geat earát leat ožžon dán bálkkašumi.", "meta": {}, "annotation_approver": null, "labels": [[0, 12, "PER"], [20, 30, "ORG"], [31, 42, "MISC"], [88, 95, "PER"], [141, 152, "MISC"], [304, 315, "MISC"], [294, 303, "ORG"], [275, 285, "ORG"], [356, 365, "PER"], [382, 416, "ORG"], [417, 427, "ORG"], [464, 471, "PER"], [483, 498, "ORG"], [538, 546, "ORG"], [616, 630, "ORG"], [699, 701, "ORG"], [816, 825, "ORG"], [855, 867, "PER"], [986, 998, "PER"], [1237, 1244, "PER"], [1293, 1299, "LOC"], [1441, 1450, "ORG"], [1485, 1496, "MISC"], [1610, 1615, "PER"], [1670, 1675, "LOC"], [1713, 1722, "ORG"], [1737, 1748, "MISC"], [1826, 1839, "PER"], [1841, 1851, "ORG"]]}
{"id": 674, "text": "Bálgosiid ovttastus lea geassádeamen vásttolaš ruvkedoaimma fierpmádagas – ”Ii leat ávkin, go eat bastte váikkuhit ruvkeriidduide”. Sámediggi guđii vásttolaš ruvkedoaimma fierpmádaga jo jagis 2015. Bálgosiid ovttastus guorahallá cealkit iežas eret vásttolaš ruvkedoaimma fierpmádagas (suomag. Kestävän kaivostoiminnan verkosto). Sitra dahje Suoma iehčanasvuođa ávvufoanda álggahii vásttolaš ruvkedoaimma fierpmádaga jagis 2012, ja dan ulbmilin lea lasihit gulahallama ruvkefitnodagaid ja čanusjoavkkuid gaskkas ja oažžut ruvkefitnodagaid doaibmat vásttolaččat. Bálgosiid ovttastusa mielas Kaivosvastuu-fierpmádat galggašii gieđahallat eanet konflivttaid, mat gusket earret eará Hannukainen ja Sokli ruvkkiid. Dálá dilis boazodoallit goit dovdet, ahte eai beasa váikkuhit ruvkefierpmádaga bokte dáidda áššiide. Danne Bálgosiid ovttastus soaitáge geassádit doaimmas oalát, dadjá doaimmajođiheaddji Anne Ollila. – Mii leat bidjan fierpmádaga doaimma gažaldatvuložin, go eat njulgestaga oainne das ávkki. Orru leamen nu, ahte fierpmádat ii sáhte váldit beali dakkár ruvkedoaimmaide, main lea čielga konflikta, dadjá Ollila. Ollila mielde fierpmádaga linnjá leamašan dat, ahte ovttaskas fidnuide eai váldde beali. Bálgosiid ovttastumi njunuš goit vuordá, ahte stuorát riidduide galggašii bastit reageret fierpmádaga bokte. – Fierpmádat galggašii bastit váldit beali stuorát ja bajit dási konflivttaide. Goit dakkár ruvkedoaimmaide, mat eai dohkkehuvvo báikkálaš dásisge. Jus jođus lea rabas konflikta, de gal dákkár ruvkefierpmádat galggašii bastit doaibmat, dadjá Ollila. “Fierpmádat ii leat soabadanorgána”. Fierpmádaga ságadoalli ja birasministeriija kansliijahoavda Hannele Pokka mielde riidduid galgá čoavdit ruvkkiid lohpemeannudemiin. Pokka deattuha, ahte fierpmádaga bargun lea stivret ruvkefitnodagaid váldit buorebut vuhtii birrasa ja gullat báikkálaš ássiid ja doaibmiid oaiviliid. Riidduid čoavdin ii gula fierpmádahkii. – Fierpmádat ii leat soabadanorgána, muhto dan ulbmil lea stivret málbmaohcanfitnodagaid ja ruvkefitnodagaid ovdal ruvkeásaheami. Fierpmádaga bargun lea dahkat njuolggadusaid, mo guđege guovllus galgá doaibmat, dadjá Pokka. Sámediggi geassádii fierpmádagas jo jagis 2015. Maiddái Sámediggi searvvai fierpmádahkii jagis 2014. Beare guhká dat ii goit lean mielde ruvkefierpmádagas, dasgo jo jagis 2015 Sámediggi geassádii ja guđii ovttasbarggu. Sámedikki ságadoalli Tiina Sanila-Aikio muitalii dalle Yle Sápmái, ahte Sámediggi ii hálit leat mielde ovddideamen ruvkedoaimmaid ja danne guđđet fierpmádaga. – Álgoálggus jo dat, ahte fierpmádat bargá ruvkedoaimma ovdii ja dan ovdii, ahte ruvkedoaibma boađášii maiddái Sápmái. Dat vuođđojurddahan lea jo Sámedikki jurdagiid vuostá, dajai Sanila-Aikio jagis 2015. Maiddái resursavátnivuohta lei okta sivva, manin Sámediggi geassádii doaimmas. Vásttolaš ruvkedoaimma fierpmádagas leat dálá dilis mielde Sitra, Bálgosiid ovttastus, Suoma luonddusuodjalanlihttu, Suoma gieldalihttu, Ruvkeindustriija ry, Lappi lihttu, WWF ja Metállabargiid lihttu. Fierpmádagas leat mielde maiddái iešguđet ruvkefitnodagat, dego Pyhäsalmi Mine Oy, Agnico Eagle Finland Oy, FQM Boliden Kevitsa Oy ja Anglo American Exploration.", "meta": {}, "annotation_approver": null, "labels": [[0, 19, "ORG"], [132, 141, "ORG"], [198, 217, "ORG"], [293, 326, "ORG"], [329, 334, "ORG"], [341, 371, "ORG"], [561, 581, "ORG"], [589, 601, "ORG"], [678, 689, "LOC"], [693, 698, "LOC"], [816, 835, "ORG"], [896, 907, "PER"], [1112, 1118, "PER"], [1120, 1126, "PER"], [1209, 1229, "ORG"], [1560, 1566, "PER"], [1665, 1678, "PER"], [1737, 1742, "PER"], [2145, 2150, "PER"], [2152, 2161, "ORG"], [2208, 2217, "ORG"], [2328, 2337, "ORG"], [2371, 2380, "ORG"], [2392, 2410, "PER"], [2426, 2436, "ORG"], [2443, 2452, "ORG"], [2641, 2647, "LOC"], [2676, 2685, "ORG"], [2710, 2722, "PER"], [2784, 2793, "ORG"], [2873, 2878, "ORG"], [2951, 2970, "ORG"], [2931, 2949, "ORG"], [2993, 3014, "ORG"], [2986, 2989, "ORG"], [2972, 2984, "ORG"], [2901, 2929, "ORG"], [2880, 2899, "ORG"], [3080, 3097, "ORG"], [3099, 3122, "ORG"], [3124, 3146, "ORG"], [3150, 3176, "ORG"]]}
{"id": 675, "text": "Dál lea áigi lávlut čábbámus juovlalávlagiid – sámegillii lávlot miehtá riikka. Geahča dán artihkkalis, gos ja goas čábbámus juovlalávlagiid lávlot Sámis dahjege sámegillii. Sotnabeaivve 1.12. lea vuosttas adveanta ja das álgá gulul áigi ráhkkanit juovllaide. Ja go juovllat lahkonišgohtet, lea vuot áigi lávlut čábbámus juovlalávlagiid. Searvegottit lágidit miehtá Sámi dáhpáhusaid, gos lávlot čábbámus juovlalávlagiid maiddái sámegillii. Dán jagi maiddái Suoma stuorra gávpogiin lávlot sámegielat juovlalávlagiid. Čábbámus juovlalávlagat Ohcejogas guovtti gillii. Ohcejoga searvegottis lávlot čábbámus sáme- ja suomagielat juovlalávlagiid čuovvovaš báikkiin: Ohcejogas lávvardaga 30.11. diibmu 18.00 Inkeri Kaski ja Tarja Mertala geahčen girkohearrá Päivi Aikasaloin. Ohcejogas gaskavahku 4.12. diibmu 19.30 searvegotteviesu goađis girkohearrá Päivi Aikasaloin. Njuorggáma sotnabeaivve 8.12. diibmu 18.00 Njuorggáma rohkosviesus diakona Satu Näätäneniin. Ohcejogas duorastaga 12.12. diibmu 17.00 ASPA-viesus girkohearrá Päivi Aikasaloin. Ohcejogas duorastaga 12.12. diibmu 18.00 Pub Rastigaisas girkohearrá Päivi Aikasaloin. Guolnnás bearjadaga 13.12. diibmu 18.00 Antti ja Berit Laiti geahčen girkohearrá Päivi Aikasaloin. Ohcejogas duorastaga 17.12. diibmu 18.00 Vuokko Hirvonen ja Erkki Alahuhta geahčen girkohearrá Päivi Aikasaloin. Ohcejogas gaskavahku 18.12. Restoráŋŋa Deanus diibmu 18.00 girkohearrá Päivi Aikasaloin. Njuorggámis duorastaga 19.12. diibmu 18.00 stuorra gávppis diakona Satu Näätäneniin. Gáregasnjárggas bearjadaga 20.12. diibmu 19.00 Gáregasnjárgga kapeallas girkohearrá Päivi Aikasaloin. Ohcejoga girkus lávvardaga 21.12. diibmu 18.00 girkohearrá Päivi Aikasaloin. Ohcejoga báhppalis duorastaga 26.12. diibmu 18.00 girkohearrá Päivi Aikasaloin. Gáregasnjárgga giliviesus sotnabeaivve 29.12. diibmu 14.00 girkohearrá Päivi Aikasaloin. Anára searvegottis lávlot maid olu sámegillii. Čábbásamos juovlalávlagiid lávlot Anára searvegottis. Vuohču skuvllas maŋŋebárgga 3.12. diibmu 12.00 suoma- ja sámegillii sámebáhppa Mari Valjakkain, nuoraidbarggu bagadeaddji Viivi Törmäneniin ja kántor Raimo Holappain. Suoločielggi kapeallas duorastaga 5.12. diibmu 18.00 báhppa Mauno Hepolain ja kántor Raimo Holappain. Vuohčus sotnabeaivve 8.12. diibmu 12.00 Vuotson majas sáme- ja suomagillii sámebáhppa Mari Valjakkain. Njellimis sotnabeaivve 8.12. diibmu 14.00 ortodoksagirkus suoma- ja sámegillii girkohearrá Tuomo Huuskoin. Avvila girkus sotnabeaivve 8.12. diibmu 18.00 girkohearrá Tuomo Huuskoin. Keväjávrris maŋŋebárgga 9.12. diibmu 18.00 ortodoksa-tsasounas nuortalaš- ja suomagillii sámebáhppa Mari Valjakkain. Bárttehis duorastaga 12.12. diibmu 18.00 Jouni Saijets geahčen sáme- ja suomagillii sámediakona Anja Karhulain. Rivdolis lávvardaga 14.12. diibmu 13.00 Marjatta Pääskyluoto geahčen Anja Karhulain. Menešjávrris sotnabeaivve 15.12. diibmu 14.00 Pirkko ja Yrjö Mattus geahčen suoma- ja sámegillii Mari Valjakkain. Anára girkus sotnabeaivve 15.1.2 diibmu 18.00 Anja Karhulain ja Raimo Holappain. Tolonen Pirttis gaskavahku 18.12. diibmu 18.00 Mauno Hepolain ja Paula Kontsasiin. Anáris gaskavahku 18.12. diibmu 17.00 Siidda olgomusea Itnetvári stobus sámegillii Tuomo Huuskoin, Mari Valjakkain ja Raimo Holappain. Dilálašvuohta lea oalát sámegillii. Suoločielggis duorastaga 19.12. diibmu 17.00 Aurora stobus suoma- ja sámegillii Mari Valjakkain. Čeavetjávrri skuvllas lávvardaga 21.12. diibmu 9.30 suoma- ja sámegillii Tuomo Huuskoin. Áŋŋelis lávvardaga 21.12. diibmu 14.30 Elle Torikka geahčen davvisáme- ja suomagillii Tuomo Huuskoin. Soađegili searvegottis guokte dáhpáhusa. Soađegili searvegoddi lágida guokte dilálašvuođa, main lávlot čábbámus juovlalávlagiid. Soađegili girkus sotnabeaivve 8.12. diibmu 18.00. Unari kapeallas duorastaga 19.12 diibmu 18.00. Eanodagas muhtun sámegielat lávlundáhpáhus. Čábbásamos juovlalávlagiid lávlot Eanodaga guovllus sámegielat searvegoddebáhppa Heli Kinisjärviin. Gárasavvona kapeallas sotnabeaivve 1.12. diibmu 18.00 sáme- ja suomagillii. Heahtás maŋŋebárgga 3.12. diibmu 17.00 Duottar-Sámi luondduguovddážis suomagillii. Leaibejávrris gaskavahku 4.12. diibmu 18.00 Keijo ja Tuija Parviainen geahčen suomagillii. Neakkelis duorastaga 5.12. diibmu 17.00 Marja Näkkälä geahčen sáme- ja suomagillii. Njunnásis bearjadaga 6.12. diibmu 16.00 Lasse ja Marika Isokääntä geahčen suomagillii. Heahtás sotnabeaivve 8.12. diibmu 17.00 Aspa-koti Riekonmarjas suomagillii. Gilbbesjávrri máŋggadoaimmadálus vuossárgga 9.12. diibmu 18.00 suomagillii. Bealdovuomis gaskavahku 11.12. diibmu 18.00 Ounasporos suomagillii. Vuottesjávrris bearjadaga 13.12. diibmu 18.00 Eevi Keskitalo geahčen suomagillii. Guhttásis sotnabeaivve 15.12. diibmu 18.00 Olga Kultima geahčen suomagillii. Heahtás duorastaga 19.12. diibmu 13.30 Luppokotis suomagillii. Bálojohnjálmmi giliviesus bearjadaga 20.12. diibmu 14.00 suomagillii. Heahtás bearjadaga 20.12. diibmu 18.00 Eanodaga girkus suomagillii. Karesuando girkus Ruoŧa bealde sotnabeaivve 22.12. diibmu 20.00 (diibmu 19.00 Ruoŧa áigge) suoma-, sáme- ja ruoŧagillii. Viđa gávpogis lávlot sámegielat juovlalávlagiid. Čábbámus juovlalávlagiid lávlot sámeguovllu olggobealde Oulus, Turkus, Roavvenjárggas, Helssegis ja Tamperes. Dilálašvuođat leat: Oulus Karjasilta girkus sotnabeaivve 1.12. diibmu 15. Ovdalávlun lea Sofia Pekkala. Turku duopmogirkus maŋŋebárgga 3.12. diibmu 19.30. Mielde lea Turku earkebismagotti bisma Kaarlo Kalliala, ja Wimme Saari lea maid doppe juoigamin. Čábbámus juovlalávlagiid ovdalávlun lea Maria Aikio. Dilálašvuođas geavahit lávllagihppaga, mas leat lávlagat golmma sámegillii. Roavvenjárggas Korkalovaara kapeallas sotnabeaivve 8.12. diibmu 17. Dilálašvuođas lávlot sihke anáraš,- davvisáme-, nuortalaš- ja suomagillii. Ovdalávlun lea Annukka Hirvasvuopio-Laiti gánddaidisguin Niillas ja Áilu Laitiin. Helssegis Annankulmas maŋŋebárgga 10.12. diibmu 18. Ovdalávlun leaba Pirita Näkkäläjärvi ja Tarja Korpaeus-Hellsten. Tamperes Pyynikki searvegotteviesus maŋŋebárgga 17.12. diibmu 18 Tampere. Kántorin ja ovdalávlun lea Jari Linjama (anárašgiella), pástorin Marita Hakala ja veahkkin Maarit Vuolab (davvisámegiella). Jos dieđát gos eará sajiin lávlot čábbásamos juovlalávlagiid sámeguovllus dahje sámegillii, čális dieđu midjiide čujuhussii sami.radio(a)yle.fi dahje Yle Sámi Facebook-siidui. 29.11. diibmu 12.05: Divvojuvvon Ohcejoga girkohearrá namman Päivi Aikasalo ja Tampere dáhpahusa ovdalávlundiehtu.", "meta": {}, "annotation_approver": null, "labels": [[148, 153, "LOC"], [6288, 6296, "ORG"], [6297, 6305, "ORG"], [6347, 6355, "LOC"], [366, 370, "LOC"], [457, 462, "LOC"], [540, 549, "LOC"], [566, 587, "LOC"], [661, 670, "LOC"], [702, 714, "PER"], [718, 731, "PER"], [752, 768, "PER"], [770, 779, "LOC"], [5949, 5975, "LOC"], [5940, 5948, "LOC"], [5892, 5911, "PER"], [5915, 5938, "PER"], [6005, 6012, "LOC"], [6041, 6053, "PER"], [6079, 6092, "PER"], [6105, 6118, "PER"], [6375, 6389, "PER"], [6393, 6400, "LOC"], [5798, 5805, "PER"], [5809, 5821, "PER"], [5823, 5832, "LOC"], [5833, 5844, "LOC"], [5756, 5782, "PER"], [5613, 5635, "LOC"], [5598, 5612, "LOC"], [5509, 5520, "PER"], [5431, 5442, "PER"], [5383, 5404, "LOC"], [5411, 5426, "PER"], [5321, 5339, "LOC"], [5306, 5319, "PER"], [5243, 5260, "LOC"], [5237, 5242, "LOC"], [5163, 5168, "LOC"], [5170, 5176, "LOC"], [5178, 5192, "LOC"], [5194, 5203, "LOC"], [5207, 5215, "LOC"], [4937, 4954, "LOC"], [4955, 4960, "LOC"], [5015, 5020, "LOC"], [4908, 4923, "LOC"], [4869, 4876, "LOC"], [4799, 4824, "ORG"], [4736, 4743, "LOC"], [4775, 4785, "LOC"], [4702, 4714, "PER"], [4659, 4668, "LOC"], [4623, 4637, "PER"], [4577, 4591, "LOC"], [4553, 4563, "LOC"], [4509, 4521, "LOC"], [4433, 4465, "LOC"], [4357, 4364, "LOC"], [4397, 4419, "ORG"], [4270, 4279, "LOC"], [4310, 4315, "PER"], [4319, 4335, "PER"], [4226, 4239, "PER"], [4186, 4195, "LOC"], [4095, 4108, "LOC"], [4148, 4164, "PER"], [4139, 4144, "PER"], [4051, 4081, "ORG"], [4012, 4019, "LOC"], [3936, 3957, "LOC"], [3917, 3934, "PER"], [3870, 3887, "LOC"], [3792, 3801, "LOC"], [3745, 3760, "LOC"], [3695, 3711, "LOC"], [3607, 3628, "LOC"], [3566, 3588, "LOC"], [3503, 3515, "PER"], [3550, 3564, "PER"], [3464, 3471, "LOC"], [3448, 3462, "PER"], [3323, 3336, "LOC"], [3358, 3373, "PER"], [3278, 3291, "LOC"], [3225, 3240, "PER"], [3206, 3221, "PER"], [3190, 3204, "PER"], [3162, 3178, "LOC"], [3145, 3161, "ORG"], [3107, 3113, "LOC"], [3024, 3039, "LOC"], [3071, 3085, "PER"], [3089, 3105, "PER"], [3007, 3022, "PER"], [2989, 3003, "PER"], [2943, 2955, "LOC"], [2926, 2941, "PER"], [2829, 2841, "LOC"], [2885, 2896, "PER"], [2875, 2881, "PER"], [2784, 2804, "PER"], [2813, 2827, "PER"], [2744, 2752, "LOC"], [2673, 2686, "PER"], [2728, 2742, "PER"], [2632, 2641, "LOC"], [2515, 2526, "LOC"], [2615, 2630, "PER"], [2425, 2439, "PER"], [2334, 2343, "LOC"], [2317, 2332, "PER"], [2271, 2284, "ORG"], [2231, 2238, "LOC"], [2214, 2229, "PER"], [2189, 2203, "PER"], [2129, 2151, "LOC"], [2084, 2101, "PER"], [2041, 2056, "PER"], [2112, 2127, "PER"], [1962, 1977, "ORG"], [1861, 1879, "LOC"], [1942, 1960, "LOC"], [1772, 1797, "ORG"], [1843, 1859, "PER"], [1754, 1770, "PER"], [1674, 1690, "PER"], [1692, 1710, "LOC"], [1615, 1630, "LOC"], [1597, 1613, "PER"], [1513, 1528, "LOC"], [1560, 1584, "LOC"], [1495, 1511, "PER"], [1428, 1439, "LOC"], [998, 1009, "ORG"], [1081, 1096, "ORG"], [957, 966, "LOC"], [907, 930, "LOC"], [864, 874, "LOC"], [939, 955, "PER"], [1022, 1038, "PER"], [1176, 1187, "PER"], [1167, 1172, "PER"], [846, 862, "PER"], [1109, 1125, "PER"], [1208, 1224, "PER"], [1226, 1235, "LOC"], [1339, 1348, "LOC"], [1367, 1384, "ORG"], [1410, 1426, "PER"], [1267, 1282, "PER"], [1286, 1300, "PER"], [1321, 1337, "PER"], [1127, 1135, "LOC"], [1040, 1049, "LOC"], [2441, 2454, "LOC"], [2499, 2513, "PER"]]}
